<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>כשהדג הגדול מתהפך: עולם הלמידה ממציא את עצמו מחדש</title>
    <link rel="stylesheet" href="../css/magnific-popup.css">
    <link rel="stylesheet" href="../css/style.css">
</head>
<body>
    <div class="wrap">
        <header>
            <p class="article-source">חזרה לחדשות <a href="./">אודות</a></p>
        </header>
        <article>
            <div class="article-image">
                <img src="../images/hybrid-teaching-02s.jpg" alt="">
            </div>
            <div class="article-header">
                <h1>כשהדג הגדול מתהפך: עולם הלמידה ממציא את עצמו מחדש</h1>
                <p class="date">2020-09-07</p>
                <p class="byline">במפגש השני של הסדרה "ללמד בהיברידית" הציג אבי ורשבסקי את מנגנוני השיבוש (Disruption) והביטוי שלהם במהפכה הדיגיטלית הנוכחית </p>
            </div>
            <div class="article-body">
                <div class="article-content">
                                            <p><strong>אבי ורשבסקי</strong>, מייסד ומנכ"ל MindCET, הוא ממובילי עולם ה-EdTech בישראל ובעולם ופורץ דרך בתחומי החדשנות והיזמות. בהרצאתו הוא מציג מבט קונספטואלי על מנגנוני השיבוש (Disruption) והביטוי שלהם במהפכה הדיגיטלית הנוכחית, ומנסה להצביע על קווים לדמותה של אסטרטגיה לפעולה בהקשרים אלו.​<br></p>
<p>ההרצאה נפתחת בדיון מעמיק על מושג השיבוש ותאוריית ה-Disruptive Innovation (חדשנות משבשת) של Clayton Christensen ובהמשך בהשלכות של התאוריה על עולם החינוך והלמידה בהקשר של משבר הקורונה. אבי ממחיש את תפיסת החדשנות המשבשת דרך סיפורן של קודאק ושל אינסטגרם, שתי חברות שנפגשו בשנת 2012: הראשונה הכריזה על פשיטת רגל והשנייה החלה לצמוח במהירות שנתיים לאחר שקמה. הוא מציג את הדינמיקה וההתפתחות של שלבי השיבוש המסתיימים בצורך לדמיין מחדש... את הקטגוריה או את התחום שבו אנחנו פועלים. הוא ממשיך בהצגה של דוגמאות עכשוויות כמו השיבוש שעשתה נטפליקס (Netflix) לעולם קולנוע, אובר (Uber) לעולם המוניות, Airbnb לעולם המלונאות, או ויקיפדיה לעולם האנציקלופדיות – דוגמאות המבטאות היטב את מציאות השיבוש שבה אנחנו חיים ופועלים היום.</p>
<p>בתחום החינוך והלמידה השיבוש אולי פחות בולט, אך המגמות דומות. העלייה הגדולה במספר התלמידים בחינוך ביתי (Homeschooling) בארצות הברית, המעבר מ-Schooling ל-Learning שמאפשרים הקורסים הרבים הנפוצים היום ברשת, או למידה מונעת מוטיבציה ההולכת וצומחת סביב תופעת היוטיוברים – כל אלה דוגמאות לתהליכים משבשים ההולכים ומתפתחים בעולם החינוך.&nbsp;</p>
<p>החודשים האחרונים של משבר הקורונה מאיצים את התהליך שבו שמונים אחוזים מתלמידי העולם לא פקדו את בית הספר. זו תופעה חסרת תקדים: בִּן לילה הואץ תהליך השיבוש של הלמידה המוסדית במעבר ללמידה מרחוק. מאפיינים נוספים המהווים זרז לשינוי הם החלשות המסגרות (התלמידים בבית), המקום של ההורים בתהליך ובמעשה החינוכי, מכשירי הקצה (הטלפונים החכמים) ההופכים להיות הבסיס בפירמידת הצרכים של מאסלו ועוד. אין ספק כי אנחנו בעיצומו של תהליך שאל לנו להתעלם ממנו. אנחנו צריכים, אולי אפילו מחויבים, לדמיין מחדש את עולם הלמידה.<br><br></p>
<div class="embed-container"> 
   <iframe src="https://www.youtube.com/embed/8Bm_NPHRDoo?rel=0&amp;showinfo=0" frameborder="0"></iframe><br></div>
<br>
                                    </div>
                            </div>
        </article>
        <footer>
            <p class="article-citation">מקור: <a href="https://www.mandelfoundation.org.il/About/News/Pages/hybrid-learning-2.aspx" target="_blank">כשהדג הגדול מתהפך: עולם הלמידה ממציא את עצמו מחדש</a></p>
        </footer>
    </div>
    <script type="text/javascript" src="../js/jquery.min.js"></script>
    <script type="text/javascript" src="../js/jquery.magnific-popup.min.js"></script>
    <script type="text/javascript" src="../js/item.js" defer></script>
</body>
</html>