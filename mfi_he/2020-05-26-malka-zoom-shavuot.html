<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>"... אֵין לִי קִיּוּם בְּלִי הַבְּרָקִים וְהַקּוֹלוֹת שֶׁשָּׁמַעְתִּי בְּסִינַי" (זלדה)</title>
    <link rel="stylesheet" href="../css/magnific-popup.css">
    <link rel="stylesheet" href="../css/style.css">
</head>
<body>
    <div class="wrap">
        <header>
            <p class="article-source">מתוך <a href="https://www.mandelfoundation.org.il/About/News/Pages/NewsIndex.aspx" target="_blank">חדשות קרן מנדל ישראל</a></p>
        </header>
        <article>
            <div class="article-image">
                <img src="images/malka-zoom_s.jpg" alt="">
            </div>
            <div class="article-header">
                <h1>"... אֵין לִי קִיּוּם בְּלִי הַבְּרָקִים וְהַקּוֹלוֹת שֶׁשָּׁמַעְתִּי בְּסִינַי" (זלדה)</h1>
                <p class="date">2020-05-26</p>
                <p class="byline">במסגרת סדרת המפגשים המקוונים "זמן משבר – זמן מנהיגות" שוחחה
אשת ההלכה מלכה פיוטרקובסקי עם הרב דוד מנחם על אופן פסיקת
ההלכה האורתודוקסית </p>
            </div>
            <div class="article-body">
                <div class="article-content">
                                            <p>​<img src="./images/malka-zoom.jpg" alt="קולות וברקים ששמענו בתורות שקיבלנו בסיני" class="img-responsive"><br></p>
<p></p>
<p>בשיחה, שנערכה לקראת חג השבועות – חג מתן תורה, בחנו אשת סגל המכון 
   <strong>מלכה פיוטרקובסקי</strong>, העוסקת בהלכה, ו<strong>הרב דוד מנחם</strong> – פייטן, דרשן, פרשן, איש הלכה ופוסק, את האופן שבו פועלים פוסקי ההלכה האורתודוקסית בהתמודדותם עם סוגיות האופייניות לעת משבר, כדוגמת אתגר הדאגה לשלומם של המבוגרים, החולים ומי שזקוקים להשגחה.</p>
<p>כמו כן, דנו השניים בשאלות האלה: מהן הציפיות ממנהיגים הפועלים בהתאם להלכה האורתודוקסית בתקופות מאתגרות? מי הוא שקובע את ההלכה המחייבת במציאות חיינו? כיצד מתרחש התהליך של קביעת ההלכה בהתאם לשינויים המתרחשים במציאות?&nbsp;</p>
<p>בתור מקרה בוחן ניתחו פיוטרקובסקי ומנחם את פסק ההלכה שפרסמה קבוצת רבני ערים ושכונות, מאיגוד רבני המערב (מגרב), אשר התיר את השימוש בתוכנת שיחות וידאו קבוצתיות ("זום") בליל הסדר. ההיתר ניתן במענה לשאלתו של אדם שביקש למנוע את הישארותם של בני המשפחה המבוגרים לבדם בליל הסדר בשל ההנחיות המחמירות של משרד הבריאות.&nbsp;</p>
<p>"איך יכול להיות שבנושא הלכתי מסוים תהיינה פסיקות שונות, ואפילו הפוכות? למשל בעניין השימוש בזום", שאלה פיוטרקובסקי את מנחם, "ומה הגישה ההלכתית שלך לנוכח מצוקה אנושית הנתקלת באיסור?"&nbsp;</p>
<p>"פוסק רציני עושה הכול כדי להכניס את האדם השואל לתוך המשא ומתן ההלכתי. בזה הצטיינו פוסקים גדולים. הם ראו את השאלה, את הסוגיה, אבל ראו במרכז את השואל, את המצוקה שלו", השיב מנחם. לדבריו, "המסורת חשובה יותר מהספר הכתוב. יש 'להעמיד את תורת האב מול תורת הרב'", אמר.<br></p>
<div>
   <br>
</div>
<div class="embed-container"> 
   <iframe src="https://www.youtube.com/embed/ncR11Vxib7g?rel=0&amp;showinfo=0" frameborder="0"></iframe>
   <br></div>
<div>
   <br>
</div>
<p>בהמשך דנו השניים בשיקולים בעד ונגד פסק ההלכה: שאלת "המדרון החלקלק" – טענה חוץ-הלכתית ולפיה אין להתיר דבר-מה שאולי ראוי להתירו, בשל החשש שהיתר זה יגרור אחריו היתרים "עצמיים" (משמע: היתרים שנשים ואנשים יתירו לעצמן.ם, לכאורה, בהתאם להיתר שניתן למצב מסוים, בזמן עם מאפיינים מסוימים ועוד) במצבים שמבחינה הלכתית, אין לנהוג בהם היתר. לעומת זאת – החשיבות העליונה של תשומת לב לבריאות הנפש של מי שנגזרה עליה.ו בדידות בכל תקופת הבידוד בשל מגפת הקורונה, ובמיוחד בליל הסדר, כפי שטענו מחברי פסק ההלכה עצמו: "הצורך להסיר עצב מן המבוגרים והזקנים לתת להם מוטיבציה להמשיך להיאבק על חייהם ולמנוע מהם דכאון ורפיון נפשי, אשר יכול להביא אותם להתייאש מן החיים".</p>
<p>שני המשתתפים הביעו את תמיכתם בפסק ההלכה: "מנהיגות נמדדת בשעת משבר, אם היא יכולה להתאים את ההלכה למציאות הספציפית", אמר הרב מנחם, ופיוטרקובסקי הוסיפה: "אם נחשוש כל הזמן מהתאמת ההלכה לתנאי המציאות, נישאר מאובנים, ההלכה תפסיק 'ללכת' ובכך תתנתק חלילה, מצורכי המציאות, דבר שגדולי ההלכה בכל הדורות הבינו שאסור שיקרה".&nbsp;</p>
<p>עם זאת, שניהם דיברו בזכות המחלוקת בהלכה: "ההלכה, בסופו של דבר, גם זו האורתודוקסית, היא מעשה ידי אדם... והיא מתאפיינת בגמישות, בחשיבה יצירתית, בעומק, אבל כדי שההכרעה במחלוקת תהיה 'לשם שמים' עליה לכלול טיעונים הגיוניים, ענייניים&nbsp;ומכבדים", אמרה פיוטרקובסקי, ומנחם סיכם בציטוט דברי הרב יצחק הוטנר: "כשיש אלו ואלו - אז זה דברי אלוהים חיים".<br></p>
<h4>על המשתתפים במפגש:<br></h4>
<strong>הרב דוד מנחם</strong>
<br>
<br>
<p>
   <strong>מלכה פיוטרקובסקי</strong> – אשת הלכה וחינוך היוצרת חיבורים מגוונים ושונים בין מקורות המסורת היהודית לאתגרי מציאות היחיד והציבור במדינה.<br></p>
                                    </div>
                                <div class="article-attachments">
                                            <ul class="article-images">
                                                    <li>
                                <a href="./images/malka-zoom.jpg" title="">
                                    <figure>
                                        <img src="./images/malka-zoom.jpg" alt="">
                                        <figcaption></figcaption>
                                    </figure>
                                </a>
                            </li>
                                                </ul>
                                                        </div>
                            </div>
        </article>
        <footer>
            <p class="article-citation">מקור: <a href="https://www.mandelfoundation.org.il/About/News/Pages/Malka-Zoom-Shavuot.aspx">"... אֵין לִי קִיּוּם בְּלִי הַבְּרָקִים וְהַקּוֹלוֹת שֶׁשָּׁמַעְתִּי בְּסִינַי" (זלדה)</a></p>
        </footer>
    </div>
    <script type="text/javascript" src="../js/jquery.min.js"></script>
    <script type="text/javascript" src="../js/jquery.magnific-popup.min.js"></script>
    <script type="text/javascript" src="../js/item.js" defer></script>
</body>
</html>