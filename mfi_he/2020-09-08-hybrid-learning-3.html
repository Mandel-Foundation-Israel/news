<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>פדגוגיה חדשה – קווים לדמותה של למידה בסביבה היברידית</title>
    <link rel="stylesheet" href="../css/magnific-popup.css">
    <link rel="stylesheet" href="../css/style.css">
</head>
<body>
    <div class="wrap">
        <header>
            <p class="article-source">מתוך <a href="https://www.mandelfoundation.org.il/About/News/Pages/NewsIndex.aspx" target="_blank">חדשות קרן מנדל ישראל</a></p>
        </header>
        <article>
            <div class="article-image">
                <img src="images/hybrid-teaching-03s.jpg" alt="">
            </div>
            <div class="article-header">
                <h1>פדגוגיה חדשה – קווים לדמותה של למידה בסביבה היברידית</h1>
                <p class="date">2020-09-08</p>
                <p class="byline">בהרצאה השלישית של סדרת המפגשים המקוונים "ללמד בהיברידית" דיברה ד"ר ססיליה וייסמן על השפעתה של המציאות החדשה על הפדגוגיה </p>
            </div>
            <div class="article-body">
                <div class="article-content">
                                            <p>
    
</p>
<p><strong>ד"ר ססיליה וייסמן</strong>, סמנכ"לית מחקר ופיתוח ב-MindCET מובילה את הפעילות המחקרית ועוסקת&nbsp; שנים רבות בחינוך ובלמידה בעידן הנוכחי. בהרצאתה עסקה בהשפעתה של המציאות החדשה על הפדגוגיה ובמשמעויות של המהפכה שאנחנו חווים היום בהקשר של מושגים כמו אוריינות, חינוך ולמידה.<br></p>
<p>ד"ר וייסמן פותחת בסיפור האישי שלה ומתמקדת בסיפור האהבה שלה למדינת ישראל, שהצית בה שוב את האש הפדגוגית, ושבתור אחת השותפות להקמת MindCET, היא בת-מזל להיות חלק מהחשיבה ומהפיתוח של תפיסות פדגוגיות חדשות.<br></p>
<p>ההרצאה מתמקדת בפדגוגיה החדשה של העידן הדיגיטלי. החלק הראשון עוסק בפדגוגיה החדשה של העידן הדיגיטלי מנקודת מבט אופטימית באמצעות חמישה אתגרים, המהווים לדבריה בימים אלו הזדמנות גדולה: האתגר הראשון, אנחנו נמצאים בסדר עולמי חדש שלמעשה אינו חדש לכולם. כלומר תחומים רבים בחיינו כבר עלו על רכבת השינוי, בהם אפילו תחום הבריאות שהיה שרוי מאחור עד לפני כמה שנים. תחום החינוך עדיין משותק, אך ברור שאין לא בררה אלא להצטרף ולהשיג את הרכבת; האתגר השני הוא האי-ודאות. מצד אחד החולשה הגדולה שלנו, הרי איש לא צפה את מגפת הקורונה, ומצד שני ההזדמנות הגדולה; השלישי הוא אתגר הנגישות והקישוריות (Accessibility and connectivity): ההזדמנות נמצאת בעולם החדש של למידת מכונה (Machine Learning) ובינה מלאכותית (AI); האתגר הרביעי קורא לאנשי החינוך להנהיג את השינוי באמצעות התלמידים ודרך חשיבה חדשה, למשל את המציאות של YouTube וה- YouTubers כמובילי למידה. הלומד היום הוא לא רק צרכן של מידע אלא הוא יוצר, לומד עצמאי; האתגר האחרון עוסק במפגש בין בני האדם למכונות, המשנה בצורה דרמטית את עולם הלמידה. מציאות רבודה (AR) ומציאות מדומה (VR) לדוגמה, משפיעות על דרכי הלמידה שלנו, ויחד עם הבינה המלאכותית ההזדמנות היא גדולה. ההזדמנות הגדולה של ה-New Normal היא במתן מענה לאתגרים הקיימים תוך הסתכלות מתמדת וציפייה לאתגרים חדשים.<br><br></p>
<div class="embed-container">
   <iframe src="https://www.youtube.com/embed/G5TfJhhgU2w?rel=0&amp;showinfo=0" frameborder="0"></iframe> 
   <br></div>
<p><br>בחלק השני של ההרצאה שואלת ד"ר וייסמן, בעלת תואר דוקטור לפסיכולוגיה מאוניברסיטת לונדון, מי הם אלה שישנו את כללי המשחק של החינוך היום ובעתיד. היא שואלת, ואולי תוהה, עד כמה המבנה של מערכת החינוך קובע את הפדגוגיה ואולי מונע את השינוי. מושגים חדשים כמו "כלכלת תשומת הלב" (Attention Economy) שמובילים לתפיסה פדגוגית חדשה של נגישות מהירה, של אינטראקטיביות, של משוב מידי, הופכים למרכזיים בעולם של היום וגם בעולם החינוך. מגמות נוספות הן של יזמות וחדשנות, היוצרות תרבות חדשה שאמורה להיות חלק בלתי נפרד מסביבת הלמידה, ממערכת החינוך; למידה עצמאית (Self-Regulated Learning), למידה אדפטיבית ופרסונליזציה; ולמידה היברידית, כי המרחב כל הזמן משתנה.</p>
<p>ד"ר וייסמן מסיימת את הרצאתה כמעט בקריאה: "כדי לשמור על עולם החינוך רלוונטי לתלמידים, עלינו להבין את סביבות הלמידה החדשות ולפתח אסטרטגיות פדגוגיות לתמיכה בהתפתחות התלמידים כאזרחי העולם".<br></p>
                                    </div>
                            </div>
        </article>
        <footer>
            <p class="article-citation">מקור: <a href="https://www.mandelfoundation.org.il/About/News/Pages/hybrid-learning-3.aspx">פדגוגיה חדשה – קווים לדמותה של למידה בסביבה היברידית</a></p>
        </footer>
    </div>
    <script type="text/javascript" src="../js/jquery.min.js"></script>
    <script type="text/javascript" src="../js/jquery.magnific-popup.min.js"></script>
    <script type="text/javascript" src="../js/item.js" defer></script>
</body>
</html>