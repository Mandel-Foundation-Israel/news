<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>מינויים חדשים בקרן מנדל-ישראל</title>
    <link rel="stylesheet" href="../css/magnific-popup.css">
    <link rel="stylesheet" href="../css/style.css">
</head>
<body>
    <div class="wrap">
        <header>
            <p class="article-source">חזרה לחדשות <a href="./">אודות</a></p>
        </header>
        <article>
            <div class="article-image">
                <img src="../images/new-appointments-2020s.jpg" alt="">
            </div>
            <div class="article-header">
                <h1>מינויים חדשים בקרן מנדל-ישראל</h1>
                <p class="date">2020-12-22</p>
                <p class="byline">הכירו את מיקי נבו, מאיה בוזו-שוורץ, עידו ברקן ודני רוזנר, שמונו לעמוד בראש יחידות ותוכניות של קרן מנדל-ישראל בתחילת שנת הלימודים תשפ"א </p>
            </div>
            <div class="article-body">
                <div class="article-content">
                                            <p>תחילת שנת הלימודים תשפ"א (2021-2020) עומדת בסימן התחלה חדשה עבור שתי יחידות של קרן מנדל-ישראל ושתי תוכניות של מכון מנדל למנהיגות. הכירו את המנהלים החדשים של מרכז מנדל למנהיגות בצפון, קהילת בוגרי מנדל, תוכנית מנדל למנהיגות נוער ותוכנית מנדל למנהיגות אקדמית, אשר מספרים על חזונם בתפקידם החדש.<br></p>
<p>
   <br>
</p>
<img src="../images/miki-nevo.jpg" alt="מיקי נבו" class="img-responsive" style="margin:5px;width:200px;height:200px;">
<h2>מיקי נבו&nbsp;<br>מנהל מרכז מנדל למנהיגות בצפון<br></h2>
<p>מיקי נבו, איש חינוך ויזם חברתי, מנהל את מרכז מנדל למנהיגות בצפון מאוגוסט 2020. לפני כן היה מנהל תוכנית מנדל למנהיגות נוער במכון מנדל למנהיגות במשך חמש שנים. למיקי ניסיון עשיר של כעשרים וחמש שנות יזמות וניהול בשדה החינוך והחברה. הוא ניהל את בית הספר העל-יסודי משגב , הקים וניהל את פעילות החינוך של ארגון IVN ביישובי הפריפריה החברתית בצפון הארץ, הקים וניהל את מרכז מעשה, הפועל לקידום מוֹבּיליוּת חברתית-כלכלית באמצעות מסגרות התנדבות לצעירים מן הפריפריה החברתית בישראל, כיהן כסמנכ"ל בכיר למחקר ופיתוח בקרן רש"י והקים וניהל את ארגון "לחיות יחד". על פעילות מרכז מעשה זכה מיקי בפרס כנס שדרות, בפרס יושב ראש הכנסת לאיכות חיים ובתואר דוקטור לשם כבוד מטעם אוניברסיטת תל אביב. השכלתו האקדמית של מיקי כוללת תואר ראשון במדעי המחשב ותואר שני בנוירוביולוגיה – שניהם מהאוניברסיטה העברית בירושלים. מיקי הוא בוגר מחזור ד' של בית ספר מנדל למנהיגות חינוכית.<br></p>
<p>
   <em> מרכז מנדל למנהיגות בצפון שואף לממש את ייעודה של קרן מנדל-ישראל באמצעות הבנה מעמיקה של המרקם הייחודי של הצפון, המורכב מקהילות שונות מאוד זו מזו – יהודים דתיים לאומיים, חרדים, מסורתיים וחילונים, ערבים מוסלמים ונוצרים, בדואים, דרוזים וצ'רקסים – החיים יחד במרחב המשותף בפריפריה הצפונית של ישראל. אנו נאתר ונגייס עמיתים מצוינים החולקים את השאיפה לחברה הוגנת וצודקת, ונספק להם תוכניות מנהיגות אשר לאורך זמן יקיפו את האזור כולו כדי להעצים את השפעתן ככל האפשר. התוכניות שלנו יתמקדו בסוגיות החשובות ביותר בחייהם של הישראלים, ויתבססו על השקפת עולם הומניסטית.</em></p>
<p>
   <em> כמו כן, התוכניות שלנו ישימו דגש על מנהיגות בעולם הדיגיטלי ועל כישורי ניהול שיסייעו לבוגרים שלנו להשפיע על תחום עיסוקם. בתוכניות המרכז, נעסוק בחקר המשמעות של המושג "קהילה" בימינו ובאתגרים של בניית קהילה, וננקוט גישה רב-תחומית הנותנת ביטוי למגוון של השקפות. נסייע בבניית קשרים בין אוכלוסיות מקומיות וביניהן לבין הרשויות המקומיות והממשלה, ונחזק את המנהיגות המקומית – הן במערכות השלטון והן בחברה האזרחית. </em></p>
<p>
   <br>
</p>
<img src="../images/maya-bozo-schwartz.jpg" alt="מאיה בוזו-שוורץ" class="img-responsive" style="margin:5px;width:200px;height:200px;">
<br>
<h2>מאיה בוזו-שוורץ<br>מנהלת קהילת בוגרי מנדל</h2>
<p> מאיה בוזו-שוורץ היא מנהלת קהילת בוגרי מנדל, והיא בעלת ניסיון רב בהובלת תהליכי שינוי פדגוגיים בבתי ספר ובמעורבות בתהליכים מערכתיים של שינוי בחינוך. בתפקידה האחרון הייתה מנהלת תוכנית מנדל למנהיגות אקדמית במכון מנדל למנהיגות. לפני כן הייתה ראש תחום מחקר ופיתוח וחברת צוות ההנהלה במכון אבני ראשה – המכון הישראלי למנהיגות בית-ספרית. בעבר עבדה במכון ברנקו וייס, ובו הקימה וניהלה בשותפות את יחידת המחקר והפיתוח. למאיה תואר ראשון בחוג לחינוך ובתוכנית הרב-תחומית, ותואר שני במגמה המחקרית במסלול "פילוסופיה של החינוך", שניהם מהאוניברסיטה העברית בירושלים. היא שוקדת על עבודת הדוקטורט שלה בחוג לחינוך באוניברסיטת בן-גוריון בנגב, ומחקרה עוסק בתחום המשוב הדבור בכיתה. מאיה היא בוגרת מחזור י"ג של בית ספר מנדל למנהיגות חינוכית.<br></p>
<p>
   <em>במשך שנים ארוכות ליוויתי מקרוב מאות מורים ומנהלים בתהליכים של טיפוח מנהיגות ופיתוח מקצועי. ראיתי כיצד מנהיגים ומנהיגות חינוכיים עושים שינויים אמיצים ומובילים תהליכים משמעותיים. אך לצד הישגים יוצאי דופן שהשיגו, התגבשה אצלי תובנה אחת, עמוקה: עבודה עם כל מנהל או בית ספר בנפרד, אף שהיא חשובה מאין כמותה, אין בה די להשפיע באמת. האתגרים של מערכת החינוך הישראלית כה סבוכים, והקשיים בהובלת שינוי כה מורכבים, ששום מנהיג, מוכשר ככל שיהיה, לא יכול להצליח לעשות זאת לבדו. לצדם של המנהלים המעולים שפגשתי תמיד היו אנשי צוות, מנהלים-עמיתים שותפים לדרך, הורים מגויסים. במילים אחרות, הייתה שם קהילה. קהילה מגוונת, חזקה, מלאה בשותפים שמדברים שפה אחת ומייצרים יחד מציאות חדשה.</em></p>
<p>
   <em>בתפקידי החדש כמנהלת קהילת הבוגרים של קרן מנדל-ישראל, אני רואה הזדמנות לייצר קהילה חינוכית-חברתית כזו: קהילה שתכליתה לטוות מציאות חדשה עבור מערכת החינוך והחברה בישראל, על כל גווניה. קהילת הבוגרים של קרן מנדל-ישראל מונה יותר מ-1,500 מנהיגים כאלו – מנהיגים החולקים שפה וצורת חשיבה, שצמחו והתפתחו במסגרת תהליכי הלמידה של הבית הזה. משימתנו בשנה הקרובה להקים יחידה שתהיה בית מקצועי, פרואקטיבי, קשוב, רלוונטי ואיכותי לכלל בוגרי הקרן. תפקידנו יהיה להעצים את העשייה של הבוגרים ולהיות חוד החנית לתהליכי למידה, ליווי, יישום וחיבורים אפקטיביים. באכסניה הזו, אני בטוחה, תיווצר שותפות מקצועית ארוכת טווח שתלווה את כל אחד מהבוגרים לאורך כל שנות הקריירה שלו, ותאפשר לקרן מנדל לקחת חלק בהגשמת החזון ותפיסת הטוב שלה. </em></p>
<p>
   <br>
</p>
<img src="../images/ido-barkan.jpg" alt="עידו ברקן" class="img-responsive" style="margin:5px;width:200px;height:200px;">
<br>
<h2>עידו ברקן<br>מנהל תוכנית מנדל למנהיגות אקדמית</h2>
<p> עידו ברקן מנהל במכון מנדל למנהיגות את תוכנית מנדל למנהיגות אקדמית. לפני הצטרפותו למכון כיהן עידו כראש תחום מפקחים וכחבר הנהלה במכון אבני ראשה, והוביל את תהליכי ההכשרה והפיתוח המקצועי של המפקחים הכוללים במערכת החינוך. בשנים האחרונות עידו מכהן כמנטור בכיר בתוכנית Global Business Studies  בפקולטה לניהול באוניברסיטת תל אביב, המיועדת לסטודנטים מצטיינים ממגוון מדינות הלומדים לתואר שני במינהל עסקים. עידו נמנה עם מייסדי בית הספר ברוח הייטק-היי חולון − בית ספר ציבורי ייחודי הפועל במודל של "למידה מבוססת פרויקטים". את דרכו המקצועית התחיל כיועץ אסטרטגי בחברת TASC. לעידו תואר שני במדיניות החינוך מאוניברסיטת תל אביב ותואר ראשון בתוכנית אמירים למצטיינים ובחוג למדעי הקוגניציה מהאוניברסיטה העברית. עידו הוא בוגר תוכנית אדוות של משרד החינוך ומעוז, המכשירה עתודות מנהיגות לדרג הבכיר במערכת החינוך.<br></p>
<p> 
   <em>מנהיגות, בעיניי, היא שילוב בין עמדה ערכית, הצבת סטנדרטים גבוהים של מקצועיות, והנעה אישית לפעולה. כשמדובר בחינוך, מנהיגות היא חלק אימננטי מהמעשה החינוכי, כפי שכתה מרטין בובר: "להשפיע בהוויה של עצמו על הווייתם של אחרים, נעשה כאן בחינת משרה וחוק". תוכנית מנדל למנהיגות אקדמית – התוכנית שיש לי הזכות לנהל – מבקשת לטפח מנהיגים בשדה הכשרת המורים בישראל. אנו מסייעים לעמיתים שלנו לגבש את תפיסת עולמם המקצועית הנוגעת להכשרה הראויה בהקשר הישראלי, מתוך הבנה כי דמותם של מורי העתיד היא מרכיב חשוב בבניית חברה צודקת בישראל. באמצעות חיבור לחוקרים ולפרקטיקנים מובילים מהארץ ומחו"ל, העמיתים חוזרים לשדה מצוידים בידע מקצועי איכותי המסייע בידם להציב רף גבוה של מקצועיות. בשנה הנוכחית של התוכנית, אנו מלווים את העמיתים ביישום מיזמים בשטח ומתמקדים בתרגום של הרעיונות הגדולים לפעולות מנהיגות קונקרטיות ולהובלת תהליכי שינוי. האתגר גדול – השדה האקדמי מאופיין לעתים בשמרנות ובחסמים גבוהים לשינוי, אך אני מאמין בכוחה של קבוצת מנהיגות מערכתית שצומחת מתוך השדה להניע את השינוי מבפנים.</em></p>
<p>
   <br>
</p>
<img src="../images/dani-rozner.jpg" alt="דני רוזנר" class="img-responsive" style="margin:5px;width:200px;height:200px;">
<h2>דני רוזנר<br>מנהל תוכנית מנדל למנהיגות נוער</h2>
<p> דני רוזנר, יזם חברתי ואיש חינוך, מנהל במכון מנדל למנהיגות את התוכנית למנהיגות נוער. בעל ניסיון של עשרים שנות פעילות וניהול בתחומי חינוך וחברה. לאורך שנותיו בזירה החברתית התמחה בקידום מוביליות חברתית ובהבאה של מגוון החברה הישראלית לקדמת הבמה – כמנכ"ל תנועת "אחריי!", כמנהל מינהל חברה ונוער במשרד החינוך, כחבר השולחן התלת-מגזרי במשרד ראש הממשלה, כחבר הוועדה המייעצת לשר החינוך, כמייסד שותף במועצת ארגוני הילדים והנוער, כיזם ומייסד אתר "האנשים שבדרך", כמנהל צמיחה בסטארט-אפ riseup  וכמנהל פרויקטים ומקדם מדיניות בתחומים חברתיים ובחינוך הבלתי פורמלי. לדני תואר ראשון משולב בתוכנית ללימודי סביבה ובגאוגרפיה מן האוניברסיטה העברית בירושלים, תואר שני במנהל עסקים מטעם האוניברסיטה הפתוחה ואוניברסיטת אריאל, ותואר שני נוסף בתכנון, ניהול ומדיניות הסביבה ובגאוגרפיה מטעם האוניברסיטה העברית בירושלים. דני הוא חבר הוועדים המנהלים של: "אחריי!", רואים רחוק, התאחדות הסטודנטים ובתוכנית 24/7 ברשת אמית. </p>
<p>
   <em>לאורך כל שנותיי בעשייה החברתית פעלתי כדי לצמצם פערים, לשבור תקרות זכוכית ולאפשר למגוון רחב יותר של אנשים להרגיש שהם חלק מההוויה הישראלית ושיש ביכולתם לקבוע את עתידם ואת עתיד קהילתם. תוכנית מנדל למנהיגות נוער פועלת להגשמת מטרות אלו בדיוק. ישנה הבנה כי החברה בישראל מרובת הפנים מתמודדת כיום עם קושי מהותי ביצירת אתוס משותף וחיבור בהיר ומוסכם בין הקבוצות השונות המרכיבות אותה. זאת נוסף על הבדלי התרבויות והפערים הסוציו-אקונומיים. הצירוף של היעדר אתוס משותף, אוכלוסייה מרובת תרבויות המנהלת אורח חיים שבטי ונפרד, לצד אי-יכולתן של אוכלוסיות שלמות ליצור לעצמן תמונת עתיד אופטימית המבוססת על שוויון הזדמנויות – הוא מתכון לשבירת המרקם החברתי. </em></p>
<p> 
   <em>התוכנית פועלת לטיפוח מנהיגים משדה החינוך הבלתי פורמלי, בעלי רקע אישי וסוציולוגי מגוון, ומהווה זירה חשובה לבניית מנהיגות המובילה תהליך של יצירת לכידות חברתית, שפה משותפת ואקלים המקדם את היכולת לנהל חיים משותפים וערכיים בישראל. זאת מתוך אמונה בחינוך כבסיס ליצירת טוב משותף, להכרה באחר ולבניית גשר בין אוכלוסיות ולסולידריות חברתית. תוכנית מנדל למנהיגות נוער מאמינה שמנהיגים שזהותם האישית והחינוכית מגובשת, הרואים את פעולתם כשליחות וביכולתם לתכנן ולהוציא לפועל תאוריות שינוי – הם המנהיגים שישנו את העולם.</em></p>
                                    </div>
                                <div class="article-attachments">
                                            <ul class="article-images">
                                                    <li>
                                <a href="../images/miki-nevo.jpg" title="">
                                    <figure>
                                        <img src="../images/miki-nevo.jpg" alt="">
                                        <figcaption></figcaption>
                                    </figure>
                                </a>
                            </li>
                                                    <li>
                                <a href="../images/maya-bozo-schwartz.jpg" title="">
                                    <figure>
                                        <img src="../images/maya-bozo-schwartz.jpg" alt="">
                                        <figcaption></figcaption>
                                    </figure>
                                </a>
                            </li>
                                                    <li>
                                <a href="../images/ido-barkan.jpg" title="">
                                    <figure>
                                        <img src="../images/ido-barkan.jpg" alt="">
                                        <figcaption></figcaption>
                                    </figure>
                                </a>
                            </li>
                                                    <li>
                                <a href="../images/dani-rozner.jpg" title="">
                                    <figure>
                                        <img src="../images/dani-rozner.jpg" alt="">
                                        <figcaption></figcaption>
                                    </figure>
                                </a>
                            </li>
                                                </ul>
                                                        </div>
                            </div>
        </article>
        <footer>
            <p class="article-citation">מקור: <a href="https://www.mandelfoundation.org.il/About/News/Pages/New-Appointments-2020.aspx" target="_blank">מינויים חדשים בקרן מנדל-ישראל</a></p>
        </footer>
    </div>
    <script type="text/javascript" src="../js/jquery.min.js"></script>
    <script type="text/javascript" src="../js/jquery.magnific-popup.min.js"></script>
    <script type="text/javascript" src="../js/item.js" defer></script>
</body>
</html>