<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>פתיחת השנה</title>
    <link rel="stylesheet" href="../css/magnific-popup.css">
    <link rel="stylesheet" href="../css/style.css">
</head>
<body>
    <div class="wrap">
        <header>
            <p class="article-source">חזרה לחדשות <a href="./">קרן מנדל ישראל</a></p>
                    </header>
        <article>
            <div class="article-image">
                <img src="../images/new%20academic%20year%20opens-small.jpg" alt="">
            </div>
            <div class="article-header">
                <h1>פתיחת השנה</h1>
                <p class="date">2015-09-09</p>
                <p class="byline">שנת הלימודים ה-24 בבית ספר מנדל למנהיגות חינוכית נפתחה בטקס חגיגי. משה ויגדור, מנכ"ל קרן מנדל-ישראל, ציין את חשיבות תפקידו של בית הספר בגיבוש החזון האישי והמקצועי של העמיתים </p>
            </div>
            <div class="article-body">
                <div class="article-content">
                                            <p>שנת הלימודים ה-24 בבית ספר מנדל למנהיגות חינוכית נפתחה ב-2 בספטמבר בטקס חגיגי בנוכחות&nbsp;<a href="http://school.dev/LeadershipSchool/Fellows24/Pages/default.aspx">20 העמיתים החדשים של מחזור כ"ד</a>, שהחלו את לימודיהם במכון והצטרפו&nbsp;<a href="http://school.dev/LeadershipSchool/Fellows23/Pages/Index.aspx">ל-20 עמיתי מחזור כ"ג</a>, שזו להם השנה השנייה. במחזור החדש פעילים חברתיים, מנהלי בתי ספר, ראשי ארגוני חינוך, אקדמאים ובעלי רקע מגוון בצה"ל, בתחום המוזיקה ובתחום הקיימות ממגוון מגזרי החברה הישראלית.</p>
<p>"פתיחת השנה מתקשרת במסורת היהודית לחשבון נפש", אמר דני בר גיורא, מנהל בית ספר מנדל למנהיגות חינוכית. "היכולת של אדם לעשות חשבון נפש ולשאול שאלות קשות, ועם זאת להישאר אופטימי, היא יכולת חשובה מאוד לכל אדם, אבל חשובה שבעתיים לאנשי חינוך", אמר.</p>
<p>את הרצאת הפתיחה נשא הרב ירמי סטביצקי, מנהל בית הספר "הימלפרב" בירושלים. הרב סטביצקי תיאר את עבודתו של מנהל בית ספר ומנהיג קהילה, ואת הבחירות וההכרעות העומדות בפניו, בעיקר בסביבה שבה הובלת שינויים רוויה לעתים במתחים דתיים וחברתיים.&nbsp;</p>
<p>לבית ספר מנדל למנהיגות חינוכית מתקבלים מדי שנה כעשרים עמיתים ועמיתות בעלי יכולת ניהולית, כישורים אינטלקטואליים גבוהים ומחויבות להוביל שינוי למען שיפור המציאות החברתית והחינוכית בישראל. בית הספר, מיזם משותף לקרן מנדל ולמשרד החינוך, מציע תכנית לימודים ייחודית הנמשכת שנתיים, ומבקשת לסייע לעמיתים לפתח את חזונם האישי והמקצועי, ולהעמיק את הידע שלהם ואת יכולתם לתרום לשדה החינוך בישראל.</p>
<p>משה ויגדור, מנכ"ל קרן מנדל-ישראל, ציין בדברי הברכה שלו את חשיבות תפקידו של בית הספר בגיבוש החזון האישי והמקצועי של העמיתים. "במקום המיוחד הזה יש הזדמנות לצאת מן העשייה היומיומית, לבחון את הדברים לעומק מזוויות אחרות ולפתח את הדמיון, שהוא שמייצר את החזון. אלברט איינשטיין עצמו אמר שהדמיון חזק יותר מן הידע", אמר ויגדור.</p>
                                    </div>
                            </div>
        </article>
        <footer>
            <p class="article-citation">מקור: <a href="https://school.mandelfoundation.org.il/About/News/Pages/פתיחת-השנה.aspx" target="_blank">פתיחת השנה</a></p>
        </footer>
    </div>
    <script type="text/javascript" src="../js/jquery.min.js"></script>
    <script type="text/javascript" src="../js/jquery.magnific-popup.min.js"></script>
    <script type="text/javascript" src="../js/item.js" defer></script>
</body>
</html>