<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ניר להב, בוגר מכון מנדל למנהיגות, מקים כפר נוער ציוני ברואנדה</title>
    <link rel="stylesheet" href="../css/magnific-popup.css">
    <link rel="stylesheet" href="../css/style.css">
</head>
<body>
    <div class="wrap">
        <header>
            <p class="article-source">חזרה לחדשות <a href="./">קרן מנדל ישראל</a></p>
        </header>
        <article>
            <div class="article-image">
                <img src="../images/logo_school_hebrew.png" alt="">
            </div>
            <div class="article-header">
                <h1>ניר להב, בוגר מכון מנדל למנהיגות, מקים כפר נוער ציוני ברואנדה</h1>
                <p class="date">2013-05-26</p>
                <p class="byline">ניר להב, בוגר מכון מנדל למנהיגות, נבחר לתפקיד המאתגר של הקמה וניהול כפר נוער ליתומי רצח העם ברואנדה </p>
            </div>
            <div class="article-body">
                <div class="article-content">
                                            <p><strong>תקציר כתבה שהתפרסמה בעיתון "הארץ"- The Marker Week</strong></p>
<p>זהו סיפור על נדבנות יהודית ושל רצון לחלוק ניסיון ישראלי מצטבר במטרה להקל על סבלו של עם אחר. לא בכדי נבחר מנהל ישראלי להקים כפר נוער המיועד ליתומים רואנדים. הניסיון הישראלי בקליטת עולים, ביניהם בני נוער רבים שהגיעו ללא משפחותיהם, החל ביתומי השואה וכלה בעליות האחרונות מרוסיה ומאתיופיה, הביא להתמקצעות חיונית בתחום.</p>
<p>ניר להב, בוגר מכון מנדל למנהיגות, נבחר לתפקיד המאתגר של הקמה וניהול כפר הנוער באפריקה. הוא עזב הכל ועבר לאפריקה עם משפחתו, כדי להקים כפר נוער ליתומי רצח העם ברואנדה.</p>
<p>"כדי לטפל בהם צריך להכיר אותם", מסביר להב. "אחרת אי אפשר לעזור להם. זה דבר שקל להגיד, אבל קשה לעשות כי התרבות הרואנדית לא רואה שיחות אישיות בעין יפה. זו תרבות שמכבדת את הפרטיות וכשהמדריכים התנגדו ליזום שיחות אישיות עם הילדים, מרטתי שערות, אבל הבנתי שנדרש כיוון אחר כי אני מאמין בעשייה עם רגישות חברתית אישית".</p>
<p>לפני שהגיע למגזר השלישי היה להב עורך דין לתקופה קצרה, ובעיקר איש עסקים, כאחד הבעלים של חברת המזון האורגני "אדמה". כשהגיע לגיל 40 החל לחפש כיוון אחר בחייו והתקבל לתוכנית הניהול היוקרתית של מכון מנדל למנהיגות. הוא הצטרף לג'וינט כדי לעודד את תחום היזמות בקרב אוכלוסיות בסיכון. במהלך פעילותו בארגון היה אחראי, בין היתר, להקמת "זה כן עסק" - פרויקט שבעזרתו לומד נוער בסיכון להקים עסקים ולתפעל אותם, כדי להרוויח כסף וללמוד מקצוע עתידי. בהמשך ניהל במשך ארבע שנים את חטיבת דור העתיד בסוכנות היהודית, עד שהגיעה ההצעה לניהול כפר הנוער.</p>
<p>על אף שהקדנציה של להב מסתיימת בסוף השנה, הוא מציין כי אם התנאים המשפחתיים היו מאפשרים זאת, הוא היה נשאר בכפר שנה נוספת. "מדובר בחוויה אישית ומשפחתית מדהימה שיש בה הכל - אתגר יוצא דופן, נתינה, הרחבת אופקים, גם הרבה ציונות והאדרת שם ישראל", הוא אומר בגאווה, "אם אנחנו מחפשים דרכים טובות יותר להסברה, זו הדרך הנכונה: לייצא את היכולות שלנו לעולם ולהשפיע שם לטובה".</p>
<p>לקריאת הכתבה המלאה <a href="http://www.themarker.com/tmc/article.jhtml?ElementId=skira20100902_1187501&amp;from=haaretz" target="_blank">לחצו כאן</a></p>
                                    </div>
                            </div>
        </article>
        <footer>
            <p class="article-citation">מקור: <a href="https://school.mandelfoundation.org.il/About/News/Pages/NirLahavAfricaProject.aspx" target="_blank">ניר להב, בוגר מכון מנדל למנהיגות, מקים כפר נוער ציוני ברואנדה</a></p>
        </footer>
    </div>
    <script type="text/javascript" src="../js/jquery.min.js"></script>
    <script type="text/javascript" src="../js/jquery.magnific-popup.min.js"></script>
    <script type="text/javascript" src="../js/item.js" defer></script>
</body>
</html>