<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>שמואל בן הלל (2015-1954)</title>
    <link rel="stylesheet" href="../css/magnific-popup.css">
    <link rel="stylesheet" href="../css/style.css">
</head>
<body>
    <div class="wrap">
        <header>
            <p class="article-source">חזרה לחדשות <a href="./">קרן מנדל ישראל</a></p>
        </header>
        <article>
            <div class="article-image">
                <img src="../images/shmuel_ben_halal-small.jpg" alt="">
            </div>
            <div class="article-header">
                <h1>שמואל בן הלל (2015-1954)</h1>
                <p class="date">2015-11-23</p>
                <p class="byline">קהילת מנדל מרכינה ראש לזכר חברנו שמואל בן הלל, אשר נרצח במתקפת הטרור במאלי </p>
            </div>
            <div class="article-body">
                <div class="article-content">
                                            <p>שמואל עלה לישראל מוונצואלה, והיה מוותיקי היישוב צור הדסה. הוא התמחה בייעוץ, הכשרה וניהול חינוכי והיה מנכ"ל קבוצת טלוס, חברת ייעוץ המתמחה בפיתוח בינלאומי בתחומי החינוך והחברה. בין השאר השתתף במיזמי פיתוח בינלאומיים של הבנק העולמי, האיחוד האירופי, יוניס"ף ואונסק"ו, וכן ייעץ לקהילות יהודיות בתפוצות ולממשלות במזרח אירופה, באמריקה הלטינית ובדרום-מזרח אסיה.</p>
<p>שמואל היה בוגר מחזור ב' של תכנית עמיתי ירושלים. לאחר לימודיו עסק בפיתוח של החינוך היהודי בתפוצות, ניהל את בית הספר "תרבות" במקסיקו, והיה מנחה אקדמי וכותב תכניות לימודים באוניברסיטה העברית בירושלים. כמו כן חיבר ספרי הדרכה על תכנון החינוך, פיתוח בית הספר, שילוב של ועדי הורים בחינוך, ותכנון השילוב בחינוך של אוכלוסיות עם צרכים מיוחדים.</p>
<p>בקרן מנדל היה שמואל בשנים 1999-1997 מנהל תכניות מיוחדות (IDP-Intensive Development Programs) לבכירים ולקבוצות מחו"ל – תכנית שפעלה לצד תכנית עמיתי ירושלים. בשנים האחרונות היה חבר בצוות פיתוח ההנחיה, בראשותו של ד"ר דניאל מרום, והיה מנחה בסדנאות העמיתים. השנה, לצד האחריות לפיתוח הסדנה של שנה א', הצטרף שמואל להנחיה בסדנת הפרויקטים בתכניות מנדל לפיתוח מנהיגות בקהילה החרדית. יחד עם מנהל בית הספר, דני בר גיורא, הצטרף גם למהלך של ייעוץ לאנשי משרד החינוך. </p>
<p>לאורך השנים היה שמואל מנחה אישי לעמיתים רבים. הוא היה אהוב ומוערך על-ידי מונחיו ושותפיו לעבודה, ולכולם העניק בנדיבות מחוכמתו, מניסיונו ומטוב לבו. אחת העמיתות שהנחה השנה ספדה לו במילותיו של ביאליק: <em>"היה איש – וראו: איננו עוד. קודם ימיו מת האיש הזה, ושירת חייו באמצע נפסקה, וצר"</em></p>
<p>שמואל תפס את עשייתו החינוכית כעשייה יהודית וציונית. הוא היה איש תרבות יהודית וכללית, חזן ופעיל במקהלה. הוא אף התנדב במסגרות שונות, בהן ייעוץ לקבוצת הנוער של הפועל ירושלים בכדורסל, שבה שיחק בנו נתנאל.</p>
<p>בן 60 היה שמואל במותו, והותיר אחריו את פלורי אשתו ואת ילדיו אשר, אבי ונתנאל. אנו כואבים את לכתו ומשתתפים בצערה העמוק של המשפחה. יהי זכרו ברוך.</p>
                                    </div>
                            </div>
        </article>
        <footer>
            <p class="article-citation">מקור: <a href="https://school.mandelfoundation.org.il/About/News/Pages/שמואל-בן-הלל-(2015-1954).aspx" target="_blank">שמואל בן הלל (2015-1954)</a></p>
        </footer>
    </div>
    <script type="text/javascript" src="../js/jquery.min.js"></script>
    <script type="text/javascript" src="../js/jquery.magnific-popup.min.js"></script>
    <script type="text/javascript" src="../js/item.js" defer></script>
</body>
</html>