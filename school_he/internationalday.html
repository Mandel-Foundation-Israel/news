<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>יום האישה הבינלאומי – מפגש שני בסדרת ערבי העשרה</title>
    <link rel="stylesheet" href="../css/magnific-popup.css">
    <link rel="stylesheet" href="../css/style.css">
</head>
<body>
    <div class="wrap">
        <header>
            <p class="article-source">חזרה לחדשות <a href="./">קרן מנדל ישראל</a></p>
                    </header>
        <article>
            <div class="article-image">
                <img src="../images/international-womens-day-small.jpg" alt="">
            </div>
            <div class="article-header">
                <h1>יום האישה הבינלאומי – מפגש שני בסדרת ערבי העשרה</h1>
                <p class="date">2016-04-05</p>
                <p class="byline">סדרת ערבי העשרה סביב סוגיות פוליטיות וחברתיות עכשוויות בבית ספר מנדל למנהיגות חינוכית </p>
            </div>
            <div class="article-body">
                <div class="article-content">
                                            <p style="text-align:justify;">בשנת הלימודים תשע"ו מקיים בית ספר מנדל למנהיגות חינוכית סדרת ערבי דיונים העוסקים במגוון סוגיות חברתיות וחינוכיות עכשוויות. בסדרה נבחנות&nbsp; לעומק סוגיות הניצבות על סדר היום הציבורי בישראל, וההשלכות החינוכיות, החברתיות והכלכליות שלהן. את סדרת הדיונים מוביל ד"ר יובל עברי מסגל בית ספר מנדל למנהיגות חינוכית, ואת הנושאים בוחרים ומו​​בילים עמיתים על-פי תחומי העניין והמומחיות שלהם.​<br></p>
<p style="text-align:justify;">המפגש השני הוקדש ליום האישה הבינלאומי. את הדיון בנושא יזמה אימאן ח'טיב-יאסין, הפועלת למען קידומן של נשים במגזר הערבי, והנחתה אותו שרון מלכי ממחזור כ"ג, העוסקת בקידומן של אוכלוסיות מוחלשות. במהלך המפגש הקריאו עמיתי בית הספר טקסטים אישיים, פרי עטם, המתארים את החיבור שלהם ליום האישה הבינלאומי. אחר כך צפו העמיתים בקטעים ממיצב הווידאו "פסאתין" (שמלות) של האמנית ראידה אדון. בסוף המפגש נערכה שיחה עם אימאן ח'טיב-יאסין, עמיתה במחזור כ"ג, ועם סמאח סלאימה אגבאריה, מנהלת עמותת "נעם" (נשים ערביות במרכז) למאבק באלימות נגד נשים, ובוגרת מחזור כ"א של בית ספר מנדל למנהיגות חינוכית.</p>
<p style="text-align:justify;">המפגש הראשון עסק בהרחבה בהסכם פריז שנחתם ב-12 בדצמבר במהלך ועידת האקלים, ומטרתו להגביל את ההתחממות הגלובלית לפחות מ-2 מעלות צלזיוס עד שנת 2050, ולפחות מ-1.5 מעלות עד סוף המאה ה-21. ד"ר ליה אטינגר, הרכזת האקדמית של מרכז השל לחשיבה ומנהיגות סביבתית ומנחה בבית ספר מנדל למנהיגות חינוכית, סקרה את מצב איכות הסביבה בעולם ואת האתגרים המרכזיים בתחום. בחלקו השני של הערב סקרה ד"ר אורלי רונן מהמעבדה לחדשנות וקיימות עירונית בביה"ס פורטר באוניברסיטת תל אביב, את הפתרונות האפשריים ואת תפקידם של בני האדם פרטיים ושל ארגוני החברה האזרחית בפתרון בעיות האקלים. בעקבות המפגש יצאו עמיתי מחזור כ"ד לסיור לימודי לשם היכרות עם פרויקטים קהילתיים מקיימים בירושלים. את הסיור הובילו סיגלית רחמן, עמיתת מחזור כ"ד בבית ספר מנדל למנהיגות חינוכית, העוסקת שנים רבות בתחום הקיימות, וד"ר ליה אטינגר.</p>
<p style="text-align:justify;"><br>המפגש השלישי בסדרה יעסוק במתווה הגז ויתקיים בתחילת חודש אפריל.</p>
                                    </div>
                            </div>
        </article>
        <footer>
            <p class="article-citation">מקור: <a href="https://school.mandelfoundation.org.il/About/News/Pages/InternationalDay.aspx" target="_blank">יום האישה הבינלאומי – מפגש שני בסדרת ערבי העשרה</a></p>
        </footer>
    </div>
    <script type="text/javascript" src="../js/jquery.min.js"></script>
    <script type="text/javascript" src="../js/jquery.magnific-popup.min.js"></script>
    <script type="text/javascript" src="../js/item.js" defer></script>
</body>
</html>