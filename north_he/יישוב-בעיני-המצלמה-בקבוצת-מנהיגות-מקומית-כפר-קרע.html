<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>"יישוב בעיני המצלמה" בקבוצת מנהיגות מקומית כפר קרע</title>
    <link rel="stylesheet" href="../css/magnific-popup.css">
    <link rel="stylesheet" href="../css/style.css">
</head>
<body>
    <div class="wrap">
        <header>
            <p class="article-source">חזרה לחדשות <a href="./">מרכז מנדל למנהיגות בצפון</a></p>
        </header>
        <article>
            <div class="article-image">
                <img src="../images/camera_small.jpg" alt="">
            </div>
            <div class="article-header">
                <h1>"יישוב בעיני המצלמה" בקבוצת מנהיגות מקומית כפר קרע</h1>
                <p class="date">2014-03-31</p>
                <p class="byline">בחודש מרס השתתפו חברי קבוצת כפר קרע בסדנת צילום חברתי-פוליטי שמטרתה להכשירם להשתמש בצילום ככלי ללמידת עיר מנקודת ראות חינוכית וחברתית </p>
            </div>
            <div class="article-body">
                <div class="article-content">
                                            <p>לאורך חודש מרס השתתפו חברי קבוצת המנהיגות המקומית כפר קרע בסדנת צילום חברתי-פוליטי. מטרת הסדנה הייתה להכשיר אותם להשתמש בשפה הצילומית בתור כלי ללמידת עיר מנקודת ראות חינוכית וחברתית, והיא מבוססת על הנחת היסוד שהצילום מאפשר לאדם להתחבר לעצמו ולגלות את היופי ואת הצד האמנותי הפנימי הטמון בו, ושהשפה הצילומית היא דרך להבעה עצמית, לניתוח ולביקורת.</p>
<p>המצלמה, בדומה לעין, בוחרת ומתעדת דימויים, מעבירה את נקודת המבט הייחודית של הפרט ומשקפת את מצבו הרגשי. שפת הצילום נגישה ומוכרת, ובאמצעותה אפשר לעקוף הגנות, ליצור תקשורת לא מילולית, ולהגיע לפידבק המעודד יצירתיות. הצילום מאפשר ליצור מיקוד, לשקף, לפתח ולמסגר מחדש. בצל הגלובליזציה נהפכה המצלמה לכלי שבהישג ידם של רוב בני האדם, ומכאן ההכרח לשמר את סוג האמנות הזה לא רק ככלי לתיעוד רגעים משפחתיים או היסטוריים, אלא כדרך להבעת האני, העצמי האנושי.</p>
<p>הסיורים שנעשו במהלך הקורס כללו שילוב של תנועה, הליכה וחלל פתוח. למשתתפים ניתנה ההזדמנות לשחרר אנרגיות, לגלות מרווחים אחרים בחיים ולהתבונן בסביבתם בעין ובזווית אחרת – סביבה שתמיד מדברים עליה אך עד עתה לא הפכנו אותה ליצירה ויזואלית. בסוף הקורס התקיימה תערוכה ובה הוצגו התמונות שצילמו המשתתפים במשך הקורס.</p>
                                    </div>
                            </div>
        </article>
        <footer>
            <p class="article-citation">מקור: <a href="https://north.mandelfoundation.org.il/About/News/Pages/יישוב-בעיני-המצלמה-בקבוצת-מנהיגות-מקומית-כפר-קרע.aspx" target="_blank">"יישוב בעיני המצלמה" בקבוצת מנהיגות מקומית כפר קרע</a></p>
        </footer>
    </div>
    <script type="text/javascript" src="../js/jquery.min.js"></script>
    <script type="text/javascript" src="../js/jquery.magnific-popup.min.js"></script>
    <script type="text/javascript" src="../js/item.js" defer></script>
</body>
</html>