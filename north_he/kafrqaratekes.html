<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>טקס חלוקת תעודות: התכנית לפיתוח מנהיגות מקומית בכפר קרע</title>
    <link rel="stylesheet" href="../css/magnific-popup.css">
    <link rel="stylesheet" href="../css/style.css">
</head>
<body>
    <div class="wrap">
        <header>
            <p class="article-source">חזרה לחדשות <a href="./">מרכז מנדל למנהיגות בצפון</a></p>
                    </header>
        <article>
            <div class="article-image">
                <img src="../images/kfarqaratekes_small.jpg" alt="">
            </div>
            <div class="article-header">
                <h1>טקס חלוקת תעודות: התכנית לפיתוח מנהיגות מקומית בכפר קרע</h1>
                <p class="date">2014-07-06</p>
                <p class="byline">באווירה חגיגית נערך טקס חלוקת התעודות של התכנית לפיתוח מנהיגות מקומית בכפר קרע. בטקס נאם סגן ראש המועצה המקומית כפר קרע, מר נזיר זחאלקה </p>
            </div>
            <div class="article-body">
                <div class="article-content">
                                            <p>באווירה חגיגית ובנוכחות 19 בוגרי התכנית, קרוביהם וחבריהם, מנהלי התכנית ומנהלי מרכז מנדל למנהיגות בצפון נערך טקס חלוקת התעודות של&nbsp;התכנית לפיתוח מנהיגות מקומית בכפר קרע. לאורך שתי שנות לימוד אינטנסיביות למדו הבוגרים, חוו חוויות ועברו תהליך התפתחות אישית ומקצועית המכשיר אותם להיות מנהיגים אפקטיביים, ערכיים ומונחים על-ידי חזון.</p>
<p>בטקס נאם סגן ראש המועצה המקומית כפר קרע, מר נזיר זחאלקה, שדיבר על הציפיות הגבוהות מהבוגרים לממש את תכניותיהם לשיפור פני היישוב. זחאלקה הבטיח שהמועצה המקומית כפר קרע תגיש לבוגרים את כל הסיוע הנדרש לשם כך. אחר כך דיבר מר באסם כנאנה, חבר ועדת ההיגוי של התכנית, שהביע משאלה שלתכנית יהיה המשך בעתיד. ד"ר רפיק חאג', המנהל השותף של התכנית, סיכם את התהליכים והחוויות שעברו הבוגרים במשך השנתיים והאיץ בהם לשנס מותניים ולהתחיל לתרום ממה שלמדו ועברו למען שגשוג היישוב והאזור שבו הם חיים.</p>
<p>שהירה שלבי, אף היא מנהלת שותפה בתכנית, דיברה על חשיבות השאלות הקטנות המולידות אתגרים גדולים ועל אי-ההשלמה עם המובן מאליו.</p>
<p>"ראינו את הצמא שיש כאן באזור לייצר מרחב ציבורי אחר, ראינו את התקווה שההצלחה הפרטית תתורגם להצלחת הכלל, ראינו את העוצמה שיש לכם כקבוצה לגייס אנשים", אמרה ד"ר דניאל שני, מנהלת מרכז מנדל למנהיגות בצפון. "עכשיו - כבוגרים - אנו מתחילים את הדרך הארוכה לשינוי, לשיפור, להתחדשות. אנחנו כאן, לעוד הרבה שנים, כדי לצעוד בדרך הזאת יחד אתכם".</p>
<p>גב' יעל בר לב, מנהלת פיתוח תכניות במרכז, דיברה על חשיבות המבטים השונים ועל הימצאותם של חלקים הנסתרים מעינינו. "ככל שהמבט של האחר/ת שונה משלנו וזר לנו, כך קשה לנו יותר, פחות נוח, לעתים מכעיס, לעתים פוגע. ובכל זאת" אמרה בר לב, "גם שם יש מה ללמוד".</p>
<p>בטקס ניגן המנצח והכנר מוחמד מוסא ח'לף קטעי מוזיקה קלאסית ומנגינות מזרחיות שהלהיבו את הנוכחים, ובסיומו נהנו האורחים מארוחת ערב חגיגית.</p>
                                    </div>
                            </div>
        </article>
        <footer>
            <p class="article-citation">מקור: <a href="https://north.mandelfoundation.org.il/About/News/Pages/KafrQaraTekes.aspx" target="_blank">טקס חלוקת תעודות: התכנית לפיתוח מנהיגות מקומית בכפר קרע</a></p>
        </footer>
    </div>
    <script type="text/javascript" src="../js/jquery.min.js"></script>
    <script type="text/javascript" src="../js/jquery.magnific-popup.min.js"></script>
    <script type="text/javascript" src="../js/item.js" defer></script>
</body>
</html>