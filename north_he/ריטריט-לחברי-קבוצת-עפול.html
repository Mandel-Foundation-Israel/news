<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ריטריט לחברי קבוצת עפולה</title>
    <link rel="stylesheet" href="../css/magnific-popup.css">
    <link rel="stylesheet" href="../css/style.css">
</head>
<body>
    <div class="wrap">
        <header>
            <p class="article-source">חזרה לחדשות <a href="./">מרכז מנדל למנהיגות בצפון</a></p>
                    </header>
        <article>
            <div class="article-image">
                <img src="../images/afula_retreat2016_small.jpg" alt="">
            </div>
            <div class="article-header">
                <h1>ריטריט לחברי קבוצת עפולה</h1>
                <p class="date">2016-04-11</p>
                <p class="byline">בסוף חודש מרס 2016 התכנסו עמיתי תכנית מנדל למנהיגות מקומית בעפולה ליומיים של ריטריט בירושלים, בנושא עיצוב מדיניות ציבורית ויישומה </p>
            </div>
            <div class="article-body">
                <div class="article-content">
                                            <p style="text-align:justify;"></p>
<p style="text-align:justify;">בסוף חודש מרס 2016 התכנסו עמיתי תכנית מנדל למנהיגות מקומית בעפולה ליומיים של ריטריט בירושלים, בנושא&nbsp;עיצוב מדיניות ציבורית ויישומה.&nbsp;</p>
<p style="text-align:justify;"><br>היום הראשון החל בסיור בבית משפט העליון. העמיתים קיבלו הסבר על המבנה הארכיטקטוני של המוסד, על סוגי ההתדיינויות המשפטיות המתקיימות בו ועל השופטים עצמם. הקבוצה נפגשה עם כבוד השופטת ענת ברון, ובמוקד השיחה עמה עמדה ההשפעה של בית המשפט העליון על עיצוב מדיניות ציבורית בישראל, ועל תפקידו כמגן הדמוקרטיה וכבלם למהלכים אנטי-דמוקרטיים. השופטת התייחסה גם לסוגיות אקטואליות, כגון מתווה הגז. הייתה זו הזדמנות מיוחדת במינה לשמוע מכלי ראשון על עבודתם המקצועית של השופטים.&nbsp;</p>
<p style="text-align:justify;"><br>לאחר מכן נפגשה הקבוצה במכון מנדל למנהיגות עם דני בר גיורא, מנהל בית ספר מנדל למנהיגות חינוכית, אשר חלק עם העמיתים תובנות בשאלות מדיניות משלושה מיקומים שונים בביוגרפיה שלו: מנהל ביה"ס, מנהל מנח"י, ומטמיע מדיניות "אופק חדש" במשרד החינוך. ד"ר נטע שר הדר, חברת סגל בית הספר, פרסה לפני העמיתים את המורכבות של שדה המדיניות הציבורית כתחום מחקרי ופרקטי כאחד, והציגה להם כמה משאלות המפתח הנשאלות על התחום עצמו, ובשיח הפנימי בתוכו.</p>
<p style="text-align:justify;"><br>ביום השני נפגשה הקבוצה עם גיל ריבוש, מנהל אגף אסטרטגיה בעיריית ירושלים ועם יעל גבאי,&nbsp; האחראית על תכנית תעסוקה ויציאה מעוני בעירייה. המפגש עם שתי דמויות אלו היה עבור המשתתפים מהפכני ממש! הוצגה לפניהם חשיבה אסטרטגית מרשימה, המתבססת על איסוף מידע ושיתופי פעולה עם גורמים שונים, כדי לזהות את הקבוצה שמולה יש לבצע את ההתערבות המשמעותית ביותר. הם הסבירו בפירוט את הדרך הארוכה שנסללה, עקב בצד אגודל, כדי למצוא את הנוסחה הטובה ביותר. כנותם, המוכנות להציג ניסיונות כושלים, ובעיקר הרצינות והמקצועיות שלהם, הרשימו את הקבוצה עד מאוד.&nbsp;</p>
<p style="text-align:justify;"><br>לאחר מכן התארחה הקבוצה באגף התקציבים במשרד האוצר, ולמדה מפי איליה כץ, רפרנט מאקרו תקציב, על עבודת אגף התקציבים ועל התפיסה והחזון של האגף. בפגישה קצרה יחסית הצליח איליה לערער כמה תפיסות פופולריות הרווחות בציבור. העמיתים ציינו בסוף הפגישה את רצונם להעמיק ולהרחיב את ידיעותיהם בתחום.&nbsp;</p>
<p style="text-align:justify;"><br>המפגש אחרון ליום זה, ולריטריט בכלל, התקיים בכנסת – שיחה עם ד"ר שירלי אברהמי, מנהלת מרכז המחקר בכנסת. ד"ר אברהמי תיארה את מרכזיותם והשפעתם המכרעת של מרכז המחקר ושל הנתונים שאוספים חוקרי המרכז שהיא עומדת בראשו על חברי הכנסת ועל תהליך החקיקה בכלל.</p>
<p style="text-align:justify;"><br>מנהלות התכנית, איילת אילני ודלית כספין, סיפרו על העניין הרב שהביעו העמיתים בתכנים שאליהם נחשפו. רובם ככולם ציינו את העובדה שמרבית המידע היה חדש עבורם, והם הביעו את רצונם להמשיך ולהעמיק בו.</p>
                                    </div>
                            </div>
        </article>
        <footer>
            <p class="article-citation">מקור: <a href="https://north.mandelfoundation.org.il/About/News/Pages/ריטריט-לחברי-קבוצת-עפול.aspx" target="_blank">ריטריט לחברי קבוצת עפולה</a></p>
        </footer>
    </div>
    <script type="text/javascript" src="../js/jquery.min.js"></script>
    <script type="text/javascript" src="../js/jquery.magnific-popup.min.js"></script>
    <script type="text/javascript" src="../js/item.js" defer></script>
</body>
</html>