<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>מובילים שינוי – שולחן עגול בנושא החינוך הטכנולוגי בישראל: מפגש שישי</title>
    <link rel="stylesheet" href="../css/magnific-popup.css">
    <link rel="stylesheet" href="../css/style.css">
</head>
<body>
    <div class="wrap">
        <header>
            <p class="article-source">חזרה לחדשות <a href="./">יחידת בוגרות ובוגרי מנדל</a></p>
        </header>
        <article>
            <div class="article-image">
                <img src="../images/elearning-2018s.jpg" alt="">
            </div>
            <div class="article-header">
                <h1>מובילים שינוי – שולחן עגול בנושא החינוך הטכנולוגי בישראל: מפגש שישי</h1>
                <p class="date">2018-01-31</p>
                <p class="byline">במפגש התארח יואל רוטשילד, ראש המִנהל למו"פ ולהכשרה של אורט ישראל – מומחה בפיתוח חדשנות חינוכית בתחומים של חינוך מדעי, הנדסי וטכנולוגי ופדגוגיה מתוקשבת </p>
            </div>
            <div class="article-body">
                <div class="article-content">
                                            <p>​המפגש עסק באתגרי החינוך המדעי והטכנולוגי בהווה ובעתיד – תחום שרוטשילד רואה בו "סביבת אימון אינטלקטואלית", הכוללת ערכים, שיש לפתח מגיל צעיר ולהנגיש לכל התלמידים. אוריינות טכנולוגית, לדעתו, צריכה להיות נחלתם של כלל התלמידים ולא רק של המצטיינים שבהם, וחשיבה מחשובית היא כלי הכרחי בעולם הלמידה והעבודה העתידי, שיש לשאוף להנחילה לכולם.&nbsp;</p>
<p>רוטשילד מתח ביקורת על הנטייה הרווחת כיום להתמחות במגמות הלימוד בבתי הספר עד רמה של הכשרה מקצועית. הוא קורא לאיחוד מגמות ולחינוך אינטרדיסציפלינרי, מכיוון שהעתיד, לדבריו, ידרוש חשיבה המשלבת דיסציפלינות ולא כזאת המתמקדת ומעמיקה בתחום אחד.&nbsp; כדי להפוך את בית הספר לרלוונטי, יש להפסיק להתמקד בהקניית ידע, שממילא מתיישן במהירות, להגדיר את&nbsp; הצרכים והאתגרים שעמם יתמודד התלמיד בעוד 15-10 שנים ולתת לכך מענה בתוכנית הלימודים.&nbsp;</p>
<p>לדעתו, בית ספר עתידי צריך ללמד מעט מקצועות ליבה, וללמד מדע וטכנולוגיה בסביבה דמוית&nbsp;I steam. המרכיבים הפדגוגיים למדע, לטכנולוגיה ולהנדסה יכילו סביבות דיגיטליות מתקדמות, וגם סביבות המפתחות חדשנות. בהקשר זה הוזכרה למשל סביבת ה"מייקרים" – סביבת התנסות מרובת אפשרויות המזמנת&nbsp; יצירה דרך מגע ישיר עם החומר, פתרון בעיות ויצירת מוצרים. רוטשילד מדגיש כי סביבה כזו צריכה להיות מתוכננת ומיושמת ברמה גבוהה, ויש לה יכולות אינהרנטיות להפוך את בית הספר לרלוונטי יותר. הוא ציין כי את המשבר הקשה ביותר של מקצועות המדע והטכנולוגיה חווים התלמידים בחטיבות הביניים, ודחק במשתתפים ליטול על עצמם את המשימה להתחיל את השינוי בתחום במקום זה.&nbsp;</p>
<p>במפגש השתתפו כמה מבוגרי בית ספר מנדל למנהיגות חינוכית: <strong>ד"ר גידי קפלן</strong>, שניהל בעבר את המרכז הטכנולוגי האזורי במנהל החינוך בעיריית באר שבע ועוסק בפיתוח ובהוראה של מקצועות טכנולוגיים ומדעיים; <strong>ד"ר אמיר ברנע</strong>, חבר במרכז המדעי-טכנולוגי פארק קרסו למדע באר שבע; <strong>איריס וולף</strong>, משנה למנכ"ל פדגוגי בקדימה מדע World Ort; ו<strong>עופר יחיא</strong>, מנהל בית הספר התיכון אורט צור ברק.&nbsp;</p>
<p>את פעילות השולחן העגול מרכזת רקפת מוסק, מנהלת הייעוצים ביחידת בוגרי מנדל. המפגש הבא יתקיים ב-21 בפברואר 2018 בOpenValley- בקיסריה – חממת יזמות הנשענת על שיתופי פעולה בין יזמים וחברות מתחומים מגוונים.<br></p>
                                    </div>
                            </div>
        </article>
        <footer>
            <p class="article-citation">מקור: <a href="https://graduates.mandelfoundation.org.il/About/News/Pages/Technology-Round-Table-6.aspx" target="_blank">מובילים שינוי – שולחן עגול בנושא החינוך הטכנולוגי בישראל: מפגש שישי</a></p>
        </footer>
    </div>
    <script type="text/javascript" src="../js/jquery.min.js"></script>
    <script type="text/javascript" src="../js/jquery.magnific-popup.min.js"></script>
    <script type="text/javascript" src="../js/item.js" defer></script>
</body>
</html>