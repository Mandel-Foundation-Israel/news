<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>מפגשים ראשונים של התוכנית להכשרת דירקטורים וחברי ועד מנהל</title>
    <link rel="stylesheet" href="../css/magnific-popup.css">
    <link rel="stylesheet" href="../css/style.css">
</head>
<body>
    <div class="wrap">
        <header>
            <p class="article-source">חזרה לחדשות <a href="./">יחידת בוגרות ובוגרי מנדל</a></p>
        </header>
        <article>
            <div class="article-image">
                <img src="../images/directors_28-12-17s.jpg" alt="">
            </div>
            <div class="article-header">
                <h1>מפגשים ראשונים של התוכנית להכשרת דירקטורים וחברי ועד מנהל</h1>
                <p class="date">2017-12-31</p>
                <p class="byline">התוכנית שנפתחה ביחידת בוגרי מנדל כוללת 16 מפגשים. שני המפגשים הראשונים בתוכנית נערכו בימי רביעי וחמישי האחרונים של חודש דצמבר </p>
            </div>
            <div class="article-body">
                <div class="article-content">
                                            <p>​התוכנית נפתחה בהרצאה של 
   <strong>פרופ' יוג'ין קנדל</strong>, מנכ"ל עמותת Start-Up Nation Central ופרופסור למימון בבית הספר למנהל עסקים של האוניברסיטה העברית בירושלים. בשנים 2015-2009 כיהן כיו"ר המועצה הלאומית לכלכלה במשרד ראש הממשלה וכן היה יועץ כלכלי לראש הממשלה בנימין נתניהו.</p>
<p>בהרצאה שרטט קנדל תמונת מצב כלכלית-חברתית, והתייחס לתפיסה הרווחת שעל-פיה קיים מתח בין התנהגות כלכלית החותרת לקידום אינטרסים ארגוניים לבין ערכים פרו-חברתיים, בעיקר כשמדובר בארגונים עסקיים.&nbsp;</p>
<p>לדבריו, תפיסה זו שגויה, ומקורה בעובדה שהמשאבים הקיימים מוגבלים ולפיכך החלטות כלכליות מחייבות תיעדוף ובחינה של חלופות אל מול עלויותיהן. לדעת פרופ' קנדל, התחום הכלכלי אינו מוסרי יותר או פחות מכל דיסציפלינה אחרת, אולם הוא מאלץ אותנו להתמודד עם סוגיות לא נעימות ולהכריע בין חלופות – הכלכלה "מציבה מראה", מצביעה על החלופה הקיימת בכל החלטה ומבהירה את סולם העלויות והמחירים. "מאז ומעולם הונעה הקדמה על-ידי פיתוח כלכלי והצמחת הכוחות שמובילים אותו", ציין קנדל, "ודה-לגיטימציה של כוחות הצמיחה של השוק תביא לידי קיפאון ועצירת הקדמה. אתם עומדים להיכנס לעולם חדש עבורכם, שבו תצטרכו לקבל&nbsp; החלטות שאולי תגרומנה&nbsp; לכם לחוש לא נוח מול החלופות שלהן".</p>
<p>פרופ' קנדל הציג את אי-הוודאות המאפיינת את הכלכלה בימינו ואת המגמות העולמיות המשפיעות עליה, בהן המשבר הכלכלי הגלובלי שחל בעשור הראשון של שנות ה-2000 ועדיין נותן את אותותיו, הזדקנות אוכלוסיית העולם, הגלובליזציה ומעבר מרכז הכובד הכלכלי העולמי לכלכלות המתפתחות במזרח אסיה, וכן המהפכה הדיגיטלית. לדבריו, קצב השינוי המהיר דורש שינוי תודעתי רציף ודרסטי ופיתוח התנהלות שתהיה הן אסטרטגית והן אדפטיבית.<br><br></p>
<p>
   <img src="../images/directors_28-12-17.jpg" alt="פגשים ראשונים של התוכנית להכשרת דירקטורים וחברי ועד מנהל" class="img-responsive">&nbsp;<br></p>
<p>
   <strong>עו"ד רונית אברמזון</strong>, המתמחה בנושאים עסקיים ובדיני חברות ומשמשת יועצת מקצועית לתוכנית ההכשרה, הרצתה על הפן המשפטי של דיני חברות ולימדה מושגי יסוד בתחום: הרכב הדירקטוריון, תפקידיו וסמכויותיו. 
   <strong>רקפת מוסק</strong>, מנהלת הייעוצים ביחידת בוגרי מנדל, שפיתחה את התוכנית ומובילה אותה, הציגה את התפיסה הייחודית של התוכנית ומטרותיה וכן את התכנים ואת החובות החלות על הבוגרים במסגרתה.</p>
<p>יומה השני של התכנית נפתח בהרצאתו של עו"ד אברמי וול, שותף במשרד פישר, בכר, חן, וול, אוריון ושות', אשר הציג את "משולש הכוחות" בכל חברה – האספה הכללית, הדירקטוריון וההנהלה – ואת חלוקת התפקידים ביניהם, שמיטשטשת לעתים.&nbsp;</p>
<p>הרצאתה של 
   <strong>עו"ד דוידה לחמן-מסר</strong>, לשעבר המשנה ליועץ המשפטי לממשלה, התמקדה במושגי יסוד: סוגי החברות המוגדרות בחוק החברות וההבדלים ביניהן (חברה פרטית, ציבורית, חברת אג"ח וחברה לתועלת הציבור); בעיית הנציגות בחברות עסקיות לעומת עמותות וחברות לתועלת הציבור; מהו שוק ההון, מי השחקנים בו ומה תפקידם של "המוסדיים".</p>
<p>
   <strong>פרופ' פייר קלץ</strong>, המייסד והמנהל של תוכנית מנדל MBA במנהיגות חברתית באוניברסיטת בן גוריון בנגב, הרצה על השינויים המתחוללים בהרכב הדירקטוריונים בעולם ועל המגמה של העתקת דפוסים ומתודות מהמגזר הראשון והשני למגזר השלישי. פרופ' קלץ ציין שבעבר הייתה נוכחות זעומה של נציגי המגזר השלישי בדירקטוריונים עסקיים, ואילו כיום לרובן המכריע של החברות העסקיות המובילות יש ייצוג כזה בדירקטוריון.&nbsp;</p>
<p>
   <strong>ד"ר גרניט אלמוג-ברקת</strong>, מנהלת יחידת בוגרי מנדל, הציגה את דמות המנהל המונחה חזון ארגוני, וציינה את המגמה החדשה הרווחת בקרב מלכ"רים – יצירת אפיק עסקי, לצד האפיק הפילנתרופי של פעילותם, כדי להשיג עצמאות ויציבות כלכלית. ד"ר אלמוג-ברקת הציגה את האופן שבו אפשר להשפיע ולהביא את קול השינוי החברתי והחינוכי לידי ביטוי באמצעות חברות בדירקטוריון. היא ציינה כי חברות בדירקטוריון תאפשר לבוגרים לממש את חזונם על-ידי זיהוי הזירה שבה הם מעוניינים לחולל שינוי וחיפוש דרך להשתלב בדירקטוריון רלוונטי לתחום זה.&nbsp;</p>
<p>המפגש השלישי במסגרת ההכשרה יתקיים ב-17 בינואר.<br></p>
                                    </div>
                                <div class="article-attachments">
                                            <ul class="article-images">
                                                    <li>
                                <a href="../images/directors_28-12-17.jpg" title="">
                                    <figure>
                                        <img src="../images/directors_28-12-17.jpg" alt="">
                                        <figcaption></figcaption>
                                    </figure>
                                </a>
                            </li>
                                                </ul>
                                                        </div>
                            </div>
        </article>
        <footer>
            <p class="article-citation">מקור: <a href="https://graduates.mandelfoundation.org.il/About/News/Pages/Board-of-Directors-Training-Program-Begins.aspx" target="_blank">מפגשים ראשונים של התוכנית להכשרת דירקטורים וחברי ועד מנהל</a></p>
        </footer>
    </div>
    <script type="text/javascript" src="../js/jquery.min.js"></script>
    <script type="text/javascript" src="../js/jquery.magnific-popup.min.js"></script>
    <script type="text/javascript" src="../js/item.js" defer></script>
</body>
</html>