<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>נוער בסיכון בבאר שבע – בואו נדבר על זה!</title>
    <link rel="stylesheet" href="../css/magnific-popup.css">
    <link rel="stylesheet" href="../css/style.css">
</head>
<body>
    <div class="wrap">
        <header>
            <p class="article-source">חזרה לחדשות <a href="./">מרכז מנדל למנהיגות בנגב</a></p>
                    </header>
        <article>
            <div class="article-image">
                <img src="../images/bimat_mandel_sep-2016s.jpg" alt="">
            </div>
            <div class="article-header">
                <h1>נוער בסיכון בבאר שבע – בואו נדבר על זה!</h1>
                <p class="date">2016-09-26</p>
                <p class="byline">"בימת מנדל" שנערכה במרכז מנדל למנהיגות בנגב הפגישה בין הגורמים המטפלים בנוער בסיכון בבאר שבע לשיח מקצועי על הגישה הפסיכו-חברתית </p>
            </div>
            <div class="article-body">
                <div class="article-content">
                                            <p>​​בסוף ספטמבר נערך במרכז מנדל למנהיגות בנגב מפגש "בימת מנדל" בנושא נוער בסיכון בבאר שבע – מפגש של למידה עירונית משותפת, בהובלת פורום נוער בסיכון של בוגרי מנדל בנגב יחד עם אגף הרווחה והשירותים הקהילתיים ומינהל החינוך בעיריית באר שבע.&nbsp;</p>
<p> 
מטרות הבימה היו ליצור היכרות בין הגורמים המטפלים בנוער בסיכון בעיר, ללמוד את הגישה הפסיכו-חברתית לטיפול בנוער בסיכון, ולקיים שיח פתוח של אנשי מקצוע. בבימה השתתפו כ-70 איש ואישה, בהם בכירים ועובדים של עיריית באר שבע, בוגרי מנדל, עובדים במסגרות המטפלות בנוער בסיכון, וכן מנהלות ויועצות של בתי ספר בעיר.&nbsp;</p>
<p>
ד"ר פלורה מור, ראש תחום פיתוח תכניות תשתית בחינוך באשלים-ג'וינט, ומומחית בכירה בתחום, פתחה את המפגש בהרצאה על הגישה. היא מציעה חיבור בין השדה הפסיכולוגי-התפתחותי לשדה החינוכי. לדבריה, הפסיכולוגיה ההתפתחותית מאפשרת מדדים המצביעים על מצבי סיכון ומאפשרים לבחון את התפתחות התלמידים בתוך המסגרת הבית-ספרית בהקשר זה. לכן, לטענתה, המערכת החינוכית הפורמלית צריכה לוודא לא רק שהתלמידים אינם נושרים מתוכה בצורה גלויה או סמויה, אלא בעיקר לוודא כי הם מתפתחים בצורה המפחיתה סיכונים בהתאם למדדים אלו. בית הספר צריך להיות מרכז הטיפול בנוער, והמערכות התומכות – לשכות הרווחה, מועדוניות ותכניות משלימות אחרות – צריכות לפעול לצד בית הספר או בתוך המסגרת הבית-ספרית. ד"ר מור הציגה מחקרים ותיארה עשייה ארוכת טווח שהוכיחה שככל שבית הספר הזניח את החשיבה ההישגית והתמקד ביחסים עם התלמידים וביצירת דמויות מבוגרות מיטיבות, כך גדלה ההשפעה החיובית על התלמידים וגם הישגיהם השתפרו.&nbsp;</p>
<p>
לאחר ההרצאה המרכזית התפצלו המשתתפים לשלוש קבוצות דיון בהנחיית ד"ר מור וחברי הצוות שלה – ד"ר איתמר לוריא, פסיכואנליטיקאי, והדר צפריר – עובדת סוציאלית קלינית. קבוצות הדיון העמיקו בנושא ההרצאה וחיברו את העשייה החינוכית-הטיפולית של המשתתפים בבאר שבע לתפיסה שהוצגה בהרצאה. את המפגש חתם ד"ר אסף משולם מהמחלקה לחינוך באוניברסיטת בן גוריון, אשר הרצה על ההתפתחות ההיסטורית של טיפול בנוער בסיכון בישראל ועל תפיסות חינוך ביקורתיות בתוך מערכות החינוך הפורמליות.&nbsp;</p>
<p>
פורום נוער בסיכון ימשיך לפעול יחד עם עיריית באר שבע כדי לקדם את נושא הטיפול בנוער בסיכון בעיר. בוגרי תכניות המנהיגות היישוביות בנגב מוזמנים להצטרף לעשייה. 
</p>
                                    </div>
                            </div>
        </article>
        <footer>
            <p class="article-citation">מקור: <a href="https://negev.mandelfoundation.org.il/About/News/Pages/Bimat-Mandel-Sept-2016.aspx" target="_blank">נוער בסיכון בבאר שבע – בואו נדבר על זה!</a></p>
        </footer>
    </div>
    <script type="text/javascript" src="../js/jquery.min.js"></script>
    <script type="text/javascript" src="../js/jquery.magnific-popup.min.js"></script>
    <script type="text/javascript" src="../js/item.js" defer></script>
</body>
</html>