<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>תוכנית ואדי אלח'ליל מגיעה לסיומה</title>
    <link rel="stylesheet" href="../css/magnific-popup.css">
    <link rel="stylesheet" href="../css/style.css">
</head>
<body>
    <div class="wrap">
        <header>
            <p class="article-source">חזרה לחדשות <a href="./">מרכז מנדל למנהיגות בנגב</a></p>
        </header>
        <article>
            <div class="article-image">
                <img src="../images/wadi-al-khalil_graduation2017s.jpg" alt="">
            </div>
            <div class="article-header">
                <h1>תוכנית ואדי אלח'ליל מגיעה לסיומה</h1>
                <p class="date">2017-10-24</p>
                <p class="byline">חמישה-עשר עמיתי תוכנית ואדי אלח'ליל הגיעו לקו הסיום של מסע משמעותי, מלמד ומעמיק שנמשך שנתיים </p>
            </div>
            <div class="article-body">
                <div class="article-content">
                                            <p>​את טקס הסיום, שנערך ב-24 באוקטובר 2017, כיבדו בנוכחותם נשיא קרן מנדל פרופ' יהודה ריינהרץ, מנכ"ל קרן מנדל-ישראל מר משה ויגדור, חברי הנהלת קרן מנדל-ישראל, ראש מועצת נווה מדבר מר אבראהים אלהוואשלה, מנהל מחוז דרום במשרד העבודה, הרווחה והשירותים החברתיים מר ישראל בודיק, וחברי ועדת ההיגוי של תכנית מנדל למנהיגות מקומית בוואדי אלח'ליל. כמו כן השתתפו באירוע חברי הסגל ומנהלי התוכנית, משפחות העמיתים ובוגרי תוכניות קודמות של מרכז מנדל למנהיגות בנגב.&nbsp;</p>
<p>הטקס עמד בסימן "מנהיגות כבסיס לשינוי במציאות", וחודדה בו החשיבות שמרכז מנדל למנהיגות בנגב מייחס לקיומה של מנהיגות פועלת, הנושאת באחריות לשנות ולהוביל לעשייה משמעותית במציאות. פרופ' יהודה ריינהרץ הדגיש את מחויבותה של קרן מנדל לנגב, והתייחס לאופן שבו חברי התוכנית פועלים לקידום יוזמות ותהליכי שינוי שמטרתם שיפור ופיתוח איכות החיים בנגב. ריינהרץ הציג את החשיבות שבתרגומם של רעיונות לפעולה במציאות ואת היותם כר פורה לפיתוח הזהות המנהיגותית.&nbsp;</p>
<p>נושא הערכים כבסיס לשינוי חברתי במציאות ליווה גם הוא את הטקס. ד"ר עדי ניר שגיא, מנהלת המרכז, ציינה את מחויבותם של עמיתי תוכנית ואדי אלח'ליל לבקר, לשאוף ולשפר מציאות מורכבת, "שבה יש לקדם סולידריות כלל-חברתית, פיתוח ערכי מודרנה יחד עם שמירה על מסורת חשובה רבת-שנים". בנאומה הדגישה עדי את החשיבות הרבה שיש לתוכנית בחיזוק החיבור בין הקהילות ובפיתוחו של מרחב מנהיגותי בעל השפעה. פרופ' ג'יהאד אלסאנע, חבר ועדת ההיגוי של התוכנית וראש המחלקה למדעי המחשב באוניברסיטת בן-גוריון, דיבר בהרצאתו על האתגרים המורכבים העומדים בפני מנהיגים ובפני עמיתי ואדי אלח'ליל בפרט, וכן שם דגש על האומץ, המחויבות והנחישות הדרושים מהם כדי לסייע בבניית חברה אזרחית טובה יותר.</p>
<p>גם מנהלי התוכנית, ד"ר רותם ברסלר גונן וקאסם אלצראיעה בירכו בהתרגשות את העמיתים שהובילו בשנתיים האחרונות, והדגישו את ייחודה של תוכנית ואדי אלח'ליל בכך שהיא מאופיינת במנהיגות הצומחת מהשטח ומבקשת לקחת אחריות על עתידה. רותם וקאסם סיפרו על התהליך הארוך והמשמעותי שעברו העמיתים, שכלל למידה מעמיקה, מחויבות וחזון שחיזקו ויחזקו את תפקידם המנהיגותי לדורות.&nbsp;</p>
<p>את דבר הבוגרים נשא יונס אלנבארי, בוגר התוכנית, חבר ומייסד עמותה לפיתוח כלכלי-חברתי בקהילה הבדואית. בהתרגשות גדולה סיפר כיצד מרכז מנדל למנהיגות בנגב היה עבורם, העמיתים, בית חם שבו עברו תהליך תפישתי, רגשי ואישי; בית שבו התבגרו, התחברו והשתנו. בשם חבריו סיפר כיצד התוכנית והלמידה בה קידמו אותם לעבר מחויבות לשינוי ולעשייה במציאות. לסיום הודה בשמו ובשם חבריו לתוכנית לנשיא פרופ' יהודה ריינהרץ, לחברי הנהלת קרן מנדל, לחברי הסגל, למנחים שליוו את התוכנית ולצוות האדמיניסטרטיבי של מרכז מנדל למנהיגות בנגב.&nbsp;<br></p>
<p>
   <img src="../images/wadi-al-khalil_graduation2017-1.jpg" alt="תוכנית ואדי אלח'ליל מגיעה לסיומהclass=">
   <br>
</p>
                                    </div>
                                <div class="article-attachments">
                                            <ul class="article-images">
                                                    <li>
                                <a href="../images/wadi-al-khalil_graduation2017-1.jpg" title="">
                                    <figure>
                                        <img src="../images/wadi-al-khalil_graduation2017-1.jpg" alt="">
                                        <figcaption></figcaption>
                                    </figure>
                                </a>
                            </li>
                                                </ul>
                                                        </div>
                            </div>
        </article>
        <footer>
            <p class="article-citation">מקור: <a href="https://negev.mandelfoundation.org.il/About/News/Pages/Wadi-al-Khalil-Graduation-2017.aspx" target="_blank">תוכנית ואדי אלח'ליל מגיעה לסיומה</a></p>
        </footer>
    </div>
    <script type="text/javascript" src="../js/jquery.min.js"></script>
    <script type="text/javascript" src="../js/jquery.magnific-popup.min.js"></script>
    <script type="text/javascript" src="../js/item.js" defer></script>
</body>
</html>