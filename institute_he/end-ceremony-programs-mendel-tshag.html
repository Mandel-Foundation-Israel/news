<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>טקס סיום תכניות מנדל תשע"ג</title>
    <link rel="stylesheet" href="../css/magnific-popup.css">
    <link rel="stylesheet" href="../css/style.css">
</head>
<body>
    <div class="wrap">
        <header>
            <p class="article-source">חזרה לחדשות <a href="./">מכון מנדל למנהיגות</a></p>
        </header>
        <article>
            <div class="article-image">
                <img src="../images/tashag_end_year_small.png" alt="">
            </div>
            <div class="article-header">
                <h1>טקס סיום תכניות מנדל תשע"ג</h1>
                <p class="date">2013-07-09</p>
                <p class="byline">בטקס חגיגי במוזיאון ב-17 ביוני ישראל ציין מכון מנדל למנהיגות את סיום שנת הלימודים, בתכנית מנדל לדוקטורנטים מצטיינים בחינוך ובתכנית מנדל לפיתוח מנהיגות חינוכית בצה"ל </p>
            </div>
            <div class="article-body">
                <div class="article-content">
                                            <p>בטקס חגיגי שנערך במוזיאון ישראל ציין מכון מנדל למנהיגות את סיום שלוש תכניותיו: מחזור כ' של בית ספר מנדל למנהיגות חינוכית, מחזור ג' של תכנית מנדל לדוקטורנטים מצטיינים בחינוך ומחזור ז' של תכנית מנדל לפיתוח מנהיגות חינוכית בצה"ל.</p>
<p>ראשון הדוברים בטקס, פרופ' יהודה ריינהרץ, נשיא קרן מנדל, אמר בנאומו שקהילת מנדל גאה בבוגריה החדשים היוצאים למסע המנהיגות שלהם בתחום החינוך בארץ – חלקם יצטרפו למסגרות קיימות, כמו ניהול בתי ספר או השתלבות במשרד החינוך, ואחרים יקימו מסגרות חינוך משלהם. קרן מנדל, אמר ריינהרץ, אינו קופאת על? שמריה: לצד המשך התכניות הקיימות בונה הקרן גם תכניות חדשות ויוצרת גשרים ושותפויות עם מגזרים שונים בחברה, כמו מרכז מנדל למנהיגות בצפון ותכניות המנהיגות בחברה החרדית. ריינהרץ איחל לבוגרים הצלחה בשעה שהם "יוצאים לשנות את העולם".</p>
<p>יו"ר ועדת החינוך עמרם מצנע סיפר על היכרותו האישית עם מר מנדל, שפגש בתקופה שבה כיהן כיו"ר הוועדה הקרואה בירוחם. הוא מתאר את מר מנדל כאדם צנוע, בעל יכולת הבחנה חדה שיש בו שילוב של איש עסקים מחושב ואדם בעל רגש עז ורצון לתת. יכולת המנהיגות של מר מנדל התגלתה במלוא תפארתה, אמר מצנע, בשעה שרכש את מפעל פניציה והפך אותו לא רק ממפעל בקשיים למפעל רווחי, אלא לכזה המקיים קשר הדוק​ עם הקהילה ושעובדיו גאים להשתייך אליו.</p>
<p>בין המברכים היו גם תא"ל אבנר פז צוק, קצין החינוך והנוער הראשי בצה"ל, שנכנס לתפקידו זה לא מכבר, שר החינוך שי פירון, שאף שנבצר ממנו להגיע לטקס, שלח דברי ברכה מצולמים, וכן דלית שטאובר,מנכ"לית משרד החינוך ובוגרת תכנית מנדל להכשרת סגל בכיר בשירות המדינה, שציינה את חשיבותה של יחידת הבוגרים של מכון מנדל למנהיגות ואת היותה רשת של שותפויות המסייעת לכל אחד מן הבוגרים להגשים את ייעודו.</p>
<p>בנאומו המרגש סיפר נציג הבוגרים יונתן שיף על רוח השותפות והאמון השוררת בקרב בוגרי מחזור כ' של בית הספר למנהיגות חינוכית, רוח שעמה הם יוצאים, כל אחד בדרכו, "להלביש את הירח". ד"ר אלי גוטליב, מנהל מכון מנדל למנהיגות, תיאר את הלימודים במכון כמעין סף, אזור דמדומים שבין החזון למציאות, ואיחל לבוגרים שישכילו לקחת עמם תחושה זו בשעה שהם שבים אל השטח. (<a href="https://institute.mandelfoundation.org.il/FromTheDirector/Pages/FromTheDirector.aspx" target="_blank">להמשך דבריו </a>של ד"ר גוטליב).</p>
<p>אחרון הדוברים היה מר מנדל עצמו, שסיפר לנוכחים שכאשר הקים את המפעל הפילנתרופי שלו הוא רק חלם לשנות את העולם, ואילו כיום, בזכות מוסדות כמו מכון מנדל למנהיגות, שינוי העולם הוא המציאות.</p>
<p>באתנחתות בין הדוברים הוקרנו סרטים קצרים ובהם סיפרו הבוגרים על חוויית הלימודים שלהם במכון ועל הפרויקטים האישיים שלהם.</p>
<p>לתמונות מטקס הסיום לחץ ​ 
   <a href="http://www.flickr.com/photos/98087032@N05/sets/72157634355816453/" target="_blank">כאן</a>.</p>
<br>
<div class="row newsrow"><div class="col-md-6"> 
      <article><iframe src="https://www.youtube.com/embed/jMrmggnNbJ8" frameborder="0"></iframe>
         <h3>תקציר טקס הסיום: 17-07-2013</h3></article> </div><div class="col-md-6"> 
      <article><iframe src="https://www.youtube.com/embed/F8KREHHa-Yc" frameborder="0"></iframe>
         <h3>Shai Piron Message Graduation Cohort 20 06 2013 large subs</h3></article></div></div>
                                    </div>
                            </div>
        </article>
        <footer>
            <p class="article-citation">מקור: <a href="https://institute.mandelfoundation.org.il/About/News/Pages/End-ceremony-programs-Mendel-Tshag.aspx" target="_blank">טקס סיום תכניות מנדל תשע"ג</a></p>
        </footer>
    </div>
    <script type="text/javascript" src="../js/jquery.min.js"></script>
    <script type="text/javascript" src="../js/jquery.magnific-popup.min.js"></script>
    <script type="text/javascript" src="../js/item.js" defer></script>
</body>
</html>