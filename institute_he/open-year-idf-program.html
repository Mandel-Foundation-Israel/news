<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>תכנית מנדל למנהיגות חינוכית בצה"ל פותחת שנה</title>
    <link rel="stylesheet" href="../css/magnific-popup.css">
    <link rel="stylesheet" href="../css/style.css">
</head>
<body>
    <div class="wrap">
        <header>
            <p class="article-source">חזרה לחדשות <a href="./">מכון מנדל למנהיגות</a></p>
        </header>
        <article>
            <div class="article-image">
                <img src="../images/idf_program_start_small.jpg" alt="">
            </div>
            <div class="article-header">
                <h1>תכנית מנדל למנהיגות חינוכית בצה"ל פותחת שנה</h1>
                <p class="date">2014-11-05</p>
                <p class="byline">תכנית מנדל למנהיגות חינוכית בצה"ל ציינה החודש את פתיחת מחזור ט'. במחזור הנוכחי 20 קצינים בדרגות רס״ן וסא״ל ממגוון חילות צה״ל </p>
            </div>
            <div class="article-body">
                <div class="article-content">
                                            <p>תכנית מנדל למנהיגות חינוכית בצה"ל ציינה החודש את פתיחת מחזור ט'. במחזור הנוכחי 20 קצינים בדרגות רס״ן וסא״ל ממגוון חילות צה״ל, בהם חיל החינוך והנוער, מפקדת זרוע היבשה, פיקוד העורף, חילות האוויר והים, חיל המודיעין וחיל התקשוב. המשתתפים נבחרו לתכנית אחרי מיון קפדני שנערך בצה"ל ובמכון.</p>
<p>לרגל פתיחת התכנית נערך בבה״ד החינוך אירוע חגיגי של חיל החינוך והנוער, בהשתתפות קצין החינוך הראשי וראש מחלקת החינוך של החיל. הקבוצה החלה את לימודיה במכון מנדל למנהיגות ב-20 באוקטובר 2014.</p>
<p>תכנית מנדל למנהיגות חינוכית בצה"ל נוסדה בשיתוף עם חיל החינוך והנוער בשנת תשס״ו (2005), ואורכה שנת לימודים אחת. מטרתה לסייע לקציני צה״ל לפתח את זהותם כאנשי חינוך ולהרחיב את הידע, התפיסות והפרקטיקות שלהם בתחומי חינוך. נדונים בה נושאים כמו מטרות החינוך, אתגרים חינוכיים בצה״ל ובחברה הישראלית, וחינוך לערכים. תכנית הלימודים כוללת הרצאות, סדנאות, סיורים וכן ביצוע פרויקטים אישיים.</p>
<p>יום הלימודים הראשון בתכנית הוקדש להיכרות עם המכון ולהיכרות בין חברי הקבוצה וסגל התכנית. העמיתים החדשים נפגשו עם מר משה ויגדור, מנכ"ל קרן מנדל-ישראל, שהציג לפניהם את פעילותה של קרן מנדל ושיתף אותם בתפיסת המנהיגות של יצחק רבין מתוך ספר על מנהיגות בצה"ל, המדגישה, בדומה לתפיסתו של מורטון מנדל, את חשיבותה של ההשקעה באדם. כמו כן נפגשו העמיתים עם ד"ר אלי גוטליב, מנהל מכון מנדל למנהיגות, שהציג לפניהם את עבודת המכון. בשיעור על מטרות התכנית אמרה מנהלת התכנית ד״ר חוה שיין כי "יש מקומות שעוסקים במנהיגות, ויש הרבה מקומות שעוסקים בחינוך. הייחוד במקום הזה הוא הניסיון לחבר בין השניים".</p>
<p>מנכ"ל קרן מנדל-ישראל משה ויגדור הציג בפני הקצינים את פעילותה של קרן מנדל ושיתף אותם בתפיסת המנהיגות של יצחק רבין מתוך ספר על מנהיגות בצה"ל, המדגישה, בדומה לתפיסתו של מורטון מנדל, את חשיבותה של ההשקעה באדם.</p>
                                    </div>
                            </div>
        </article>
        <footer>
            <p class="article-citation">מקור: <a href="https://institute.mandelfoundation.org.il/About/News/Pages/open-year-IDF-program.aspx" target="_blank">תכנית מנדל למנהיגות חינוכית בצה"ל פותחת שנה</a></p>
        </footer>
    </div>
    <script type="text/javascript" src="../js/jquery.min.js"></script>
    <script type="text/javascript" src="../js/jquery.magnific-popup.min.js"></script>
    <script type="text/javascript" src="../js/item.js" defer></script>
</body>
</html>